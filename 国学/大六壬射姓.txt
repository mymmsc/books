大六壬占姓氏秘法 本文取自六壬捷新解

占氏者,t日中,柔日末,以中二辰Q之,
如子午m音姓,丑未寅申獒缫粜,卯酉橛鹨粜,辰戌樯桃粜,巳亥榻且粜

子tORx郝汪沈孔虞任R耿沐漆江
丑t峭觞S徐田康⑴Ｖデ
寅tnK塘侄
卯t宋朱柴贩柳李梅房
辰t高郭
巳t石G何毛方舒余楚
午t周TS章柳A_施包季R
未t秦高羊
申t猴金戴袁x
酉tw梁全曹
戌t淠呗}魏邵U
亥tl蔡τ岷安梅

今摘录樊腾凤《五方元音》一则，列于后，以便初学。  
　　喉音土脾宫，如烘、荒、呼、昏、欢是也。  
　　齿音金肺商，如春、窗、初、搀、抄是也。  
　　牙音木肝角，如经，坚、交、加、姜是也。  
　　舌音火心徵，如丁、当、都、低、端是也。  
　　唇音水肾羽，如崩、班、包、奔、波是也。

五声又叫“五音”，指古代所谓宫、商、角、徵、羽五个音阶。 
然后，我们再来说说什么是“五音”。 
在中国古代音乐理论中，有“五音”音阶，又称为“五声”，是指“宫、商、角、徵、羽”五个音级。
在先秦社会中，乐人、乐师最重视的音级和音阶形态就是五声，即这五个最基本的音级和由此五声音级构成的五声音阶。
 
我个人认为，我们这里所说的“五音”，应该不是指这个。
查阅了大量相关资料，我觉得，我们这里所说的“五音”，应该指的是古代汉语的“阴平、阳平、上声、去声、入声”五种声调。 

火珠林》是火珠林卦法的代表作。有两种本子，一是明《永乐大典》引用的本子只存一些片段。一个是清刊印的本子。本书收录的是清印本。《火珠林》成书年代当在唐末宋初。麻衣道者是唐末宋初人，相传为陈抟的老师，善相术，为中国历史上术数名人。《火珠林》是否就出于麻衣道者之手，尚不能定论。
　 《火珠林》提出了“卦定根源，六亲为主”，主张用五行生克刑害，合墓旺空等进行断卦，继承了京房易的理论，又为后来卜筮的传播打下了坚实的基础。后人称这种筮法为“火珠林”法，原因就在于此。
　 按：本处网页内容收录自郭志城、李郅高、刘英杰编著之《中国术数概观．卜筮卷》（中国书籍出版社），在此向他们致谢。
　 提示：喜欢算卦的朋友往往被现代人写的卦书弄得云里雾里，盲目去崇拜某些大师，追求大师发明的什么“真传秘诀”，不知不觉间被引入了学卦的误区。其实，在数术的学问上，今人绝对没有古人聪明，易则易知，简则易从，真正的推卦法则应是简单的、容易领悟的，它们就写在古人的书里，因为人们的好高骛远，以致根基浮浅，忽略了大量简单实用的占断原理。熟读《火珠林》，就会豁然开朗，有所收获。
1．易中明义
四营成易，八卦为体；
三才变化，六爻为义。
　 注云：书有三而异用，卦皆八以为经。一曰《连山》，二曰《归藏》，三曰《周易》。自秦焚书坑儒，《连山》、《归藏》不传于世矣。又云：一曰治天下，二曰论长生，三曰卜吉凶。夫三才者，天干为上，能占九天之外，日月星辰，风雷云雨明晴之事；地支为中，能占九地之上，山川草木，人伦吉凶，否泰存亡之事；纳四象，四象生八卦，所谓四营成易也。
　 又问：纳音为下，能占九泉、六道、四生、虚无等事?答曰：六十甲子生成，变化而行鬼神，是故天干管天文，地支管人事，纳音管地理。如乾卦初爻甲子动，占天文主风；占人事主子孙，六畜、花木、酒馔、忧喜等事；占地理，六穴中有石之类。如占葬地，得ブ鼎卦，掘地五尺土中有石，其色大赤，离穴四十步，西南近柳树，当有伏尸，葬出刀伤之人，并主火灾。问曰：如何断之?答曰：世持辛丑，土伏甲子金，世下伏金，是土中有石也。巽下伏乾，是乾为大赤也，第五爻壬申化己未火，火克本宫为鬼，是伏尸鬼，申化未是西南方也。掘下五尺见石者，土类五也。离穴四十步有伏尸者，壬申金，重数四，加丑未土类五，二五成十，并申金四是四十步也。出刀伤人者，壬申乃剑锋金也；主火灾者，已未化火，未克辛丑世也。树旁者，己未火鬼，与壬午木合住，壬午乃杨柳木也。
又请占祟例为式，签曰：如遁之ヘ裕此卦是子孙鬼，一男一女为钗钏等事物来沉滞，男儿赤，性燥，女儿洁白，性刚；其坟墓现在西北，恐有动犯，告之则吉。问曰：何以知之?曰：二爻丙午火是鬼，化辛亥水是子孙，丙午纳音属水，化辛亥又属水，如二乾宫子孙，故曰子孙鬼也；一男丙午，一女辛亥也；火主赤，金主白，火燥金刚，皆以五行之性言之也；为钗钏者，辛亥乃钗钏金也；言坟墓在西北者，水墓在戌，又火绝在亥，亥，西北也；墓有犯者，艮属土，化巽为木，木去克土山。
2．六亲根源
卦定根源，六亲为主；
又究旁通，五行而取。
　 注云：根源者，八卦之宫主也。而原有六亲旁通者，六爻之飞象也，而上下相乘。五行者，金水木火土也。而定四时六亲者，主宫也。六爻，父、子、兄弟、妻财、官鬼，定一宫管八卦，七卦皆从一宫出。旁通者，上下宫飞象六五也。盖本宫在下为伏之六亲，旁宫在上为飞之六亲，如六壬课有天盘、地盘。先看六亲之下，后看六亲之上，所乘得何爻，而辨吉凶存亡也。
　 或问：六亲为主，父母、兄弟、妻财、子孙、官鬼，只有五件，而曰六亲何也?答曰：卦身当一亲。问曰：如何为卦身?曰：阳世则从子月起，阴世还当午月生，此即卦身也。而《元龟》以月卦言之，所以吉凶不应。问：卦身亦主甚吉凶?曰：如本卦世空，却去看身，岂为无用?
　 又问：何谓旁通?曰：本宫之六亲在飞象之下，为之亲王，为之伏神。旁宫之飞象加伏神之上，为飞象，亲爻世下之爻为伏。知飞伏二爻之来历，然后可与言八卦、六亲矣。
　 注：《元龟》指《卜筮元龟》，宋代著名卜筮用书。
3．财官辅助
财官异路，可辨五乡；
用有辅助，类可忖量。
　 注云：财者，妻财；官者，官鬼。是故至柔者财，至刚者鬼。而有辅体，辅体者，用官鬼以父母辅之，用妻财以子孙辅之；值旺相为有气，休囚为无气，得生扶为吉，克破为凶。
　 春，寅卯木旺，巳午火相，亥子水休，申酉金囚，辰戌丑未土死。
　 夏，巳午火旺，辰戌丑未土相，寅卯木休，亥子水囚，申酉金死。
　 秋，申酉金旺，亥子水相，辰戌丑未土休，巳午火囚，寅卯木死。
冬，亥子水旺，寅卯木相，申酉金休，辰戌丑未土囚，巳午火死。
4．独发乱动
独发易取，乱动难寻；
先看世应，后审浅深。
　 注云：乱动之法，思之最难。一看世上旁爻生财旺相，忌应爻克世；二看世下亲爻财官喜静；三看何爻最旺为用神，如发动，动要生世；四看独发之爻，旺相最急，休囚事慢。
　 官用，官鬼为主。伏旺动生世者出现发动，看变得何爻。父母为辅，喜生现发动者。
　 私用，妻财为主。伏旺动生世者，忌伏鬼下，并出现发动。子孙为辅，喜旺相发动者。
　　凡财官乘旺相，俱动，公私两用皆可成。
　 或问：世上旁爻生财旺相，下面注云忌应动克世，不知克世上何爻?又问：忽有乱动卦，世上与财官持世，如何断?答曰：岂不见又言二看世下亲爻，财官喜静，盖旁爻无财，官便去搜寻伏神之财官。
　 又问：既言世上财官是伏藏者，本静，何故言喜静?曰：汝看误矣!世下亲爻本静，或有冲克，即非静，故曰喜静，盖不欲乱动之爻去冲克之也。
　 又问：三看何爻最旺为用神，而注云发动要生世，何为用神?何为发动?曰：乱动之卦只取旺爻，旺爻即用神也。生克吉凶皆在此爻。若伏藏安静要旺相，若发动，却要生世之爻为用神，又不专泥旺相爻也。
　 又问：何谓伏旺生世者?曰：用此已发明，人自不察耳。伏爻要旺相、动爻要生世、官用取官、私用取私，如上篇却要辅助之爻发动，时人并作一句读之，所以失其义也。

5．世应相克
旁爻持世，旺相得地；
应与动爻，不克方是。
　　占财，子孙旺相，妻财持世；
　　占官，父母旺相，官鬼持世。
　 以上皆可许，忌应爻、动爻克之。世爻乃我家情由，应爻为彼之事理。
　 或问：应与动爻不克方是，竞不知克什爻?答曰：汝道不知克什爻?不克辅爻耳。
　 又问：忌动爻应艾墓克之如何?曰：占财要财爻持世，占官要官爻持世，若应又是世之墓，动又是世之墓，皆不中矣。墓是自墓，克是自克。
6．公私用事
阴阳男女，次策推排；
官用取官，私用取财。
　 占病鬼祟，占失看贼，占求官事，占官词讼，占婚问夫，以上皆看官爻。占买卖财，占家事，占婚婢事，占求财事，占婚姻事，以上皆看财爻。
　 或问：言公私用事，只言财官，而不及父子兄弟，何也?答曰：天下之事，散而言之，纷若物色；总而言之，不出财官二字。占官必用父母，占财必用子孙。兄弟是破财之人，不为主、不为辅，何必看也?
　 凡卜筮者，但用心于财官，则括天下之理，此法简而最捷，若分支劈脉、琐碎求之，则万物纷然，无以折衷，用心多，功力少《元龟》“六神”之类是也。故吾捷法，惟以财官伏五乡而定吉凶，自然神妙。

7．出现伏藏
出现旺相，为久为远；
伏藏有气，只利暂时。
　 现为重迭，为再用，为两事，财官两事出现旺相，可宜久远，若持世忌动。伏藏旺相，更看日辰透出，或伏世下，可取，虽成只利暂时，不能久远也。
　 或问：出现为重迭，为再用、为两事，何也?答曰：且如乾卦为主，后七卦皆从乾坤中来，其出现财是伏藏中而又出现也，岂不是重迭乎?故取占事为再用、为两事。
　 又问：伏藏有气，只利暂时?答曰：本宫财官伏世下，方可取，不伏世下，则不取也。旁爻财官非也，必要细看，不可忽□。
8．占财伏鬼
财伏鬼乡，买卖遭伤；
日辰福德，方始荣昌。
　 财爻伏官鬼之下，乃财爻泄鬼无气，须是子孙旺相，透出日辰，或持世上方有，盖子孙能克官鬼也。
　 或问：兄弟能克财，官鬼不伤财，官鬼克兄弟，何故买卖遭伤?答曰：不晓其理，则断卦不灵。财伏鬼乡，财则去生官，财又泄气，况用财以子孙为辅，官鬼生你，父去克子，财爻内外受伤，故买卖不能获利，反能伤财。若日辰是子孙，子能生财，克去官鬼；日辰是财，财能克父，使得出现，亦有财也。

9．占财伏兄
用财伏兄，口舌相侵；
若在世下，旺相可成。
　 财伏兄弟之下，本无气无财，却喜财爻旺相，贴世下透出，值日辰方有。
　 或问：用财伏兄，口舌相侵矣，缘何在世下又旺相可成?答曰：财伏在兄弟爻下，是财被他人把住，故生口舌。若伏世下，世持兄弟，我去克财，财又旺相，岂得不成乎?
10．财伏父子
财伏父母，旺相得半；
财伏子孙，有气必满。
　 财爻旺相，伏父母爻下，求财有一半。财伏子孙之下，世应不克，终是有财。若子孙旺相，父母爻持世应，亦不能克子孙，求财亦有。
　 或问：财伏父母旺相得半，不审何故?答曰：用财须子能辅财，财伏父下，则子不能生财矣。只有本等财，故曰一半。
　 又问：财伏子孙、世应不克，久必有财，是不克何爻?曰：不克子孙爻也。故下云，若子孙旺相，纵父母持世应，亦不能克子孙，求财亦有也。
11．占鬼伏兄
用鬼伏兄，同类欺凌；
若不虚诈，人不一心。
　 官鬼伏兄之下，为同类欺凌、不忠。若官鬼旺相，喜持也，透出日辰吉。
　 或问：用鬼伏兄?答曰：兄为虚诈，为口舌，又与同类为劫财。占官事而鬼伏兄，主同类欺凌，官府多诈、吏贴赚钱，所谋之事，到底脱空。若旁多官鬼旺相，持世、日辰是官鬼，方可用，盖官鬼能克兄也。
12．占鬼伏财
鬼伏财乡，因财有伤；
官吏阻节，独发乖张。
　 鬼伏财下，因财不吉，官吏阻节，须是官鬼旺相，伏世下，或与父爻俱透出，直日辰方许，又忌独发。
　 或问：财能生官，何故因财有伤?答曰：财固生官，但用官为主，必有辅之。父母为文书，官伏财下，财去克了文书，主官人要钱，文书有阻。
　 若官爻伏财，是世下，或父母透出，直日辰，如此可用。若父母持世独发，则重迭艰辛，事不济矣。

13．官伏父母
鬼伏父母，举状经官；
若财世上，求之不难。
　 鬼伏父下为官化文书，要贴世，或官鬼旺相，或文书直日，利经官下状及补名目之事。
　 或问：鬼伏父母如何处用?答曰：鬼伏父母，若在世下，方利下状趱补名目事；若在他处，则亦艰辛矣，盖父母为重迭神也。
14．官伏子孙
鬼伏子孙，去路无门；
官乘旺相，透出可分。
　 鬼伏子孙，只宜散忧，若用宫，须是官鬼旺相，透出直日辰方可。
　　若子孙旺相，占看夫病即死。
　 或问：官伏子孙去路无门?答曰：羝羊触藩，不能进退，若官爻旺相在世下，世上旁爻子孙无气落空，则不如此断。徜子孙旺相，官爻无气落空，亦不如此看，可断有人关节，或官吏阻滞而已。
15．官鬼伏官
官鬼伏官，小人作难；
若亲见贵，方许开颜。
　 若官伏鬼下，乃关隔之象，又主小人作难，若得旺相相扶，亲见贵人可就。
　 或问：鬼伏官下乃关隔之象，主小人作难，何也?答曰：亲爻官鬼是贵人也，旁爻官鬼是吏贴也，官人被吏贴遮蔽，不能出现，此所以小人作难也。
　 又问：若亲见贵人，如何又得开颜?曰：凡用官伏官，皆被旁艾所隔，若用官伏官之卦，但世爻动化官鬼父母。故宜动身亲去见官，官则用爻之神，父则辅助之物，于官有益，不至相伤，所以开颜也。
16．出现重迭
出现重迭，还须旺相；
若乘土艾，更看勾现。
　 世爻出现，乘父母官鬼，子孙妻财旺相可取，休囚不可取。若乘辰戌丑未，更看勾合何爻也。假令大有卦，甲辰父母持世，为杂气，能勾申子辰化水局，子孙不宜官用。
　 问：更看勾象，如何看?答曰：如火天大有，能勾申子辰水局，伤官者，以甲辰土父墓持世也。若不乘土爻，便不看勾象矣。
　 又如随卦，世持庚辰，能勾申子辰合水局，利干文书之事。
　 若中孚卦，世持辛末官墓，不能勾亥卯未官局，以艮宫亲爻寅木是官，卯木非官也。

17．子孙独发
子孙独发，为退为散；
若乘旺相，亦可求财。
　 子孙为伤官之神，发动利脱事，若乘旺相，亦可求财，出现更看变爻。子孙又为九流、中贵、福德、医药、蚕禽。乾和尚，震道士，兑尼姑，巽道姑，坎医药、，离小士，艮法术，坤师巫。
　 或问：乾和尚等如何说?曰：乾为圆、为首、和尚圆顶象天也。
　 又问：子为和尚?曰：子孙在乾宫，其类神，乃为和尚也，余以类推之。
18．兄弟独发
兄弟独发，为诈为虚；
若乘旺相，财破嗟吁。
　 兄弟为劫财之神，大忌隐伏。动发主虚诈不实之事，凶不凶、吉不吉，若旺相，主口舌忧疑破财，如出现发动，更看变得何如，大怕化鬼爻，凶。
　 或问：兄弟为劫财之神，大忌隐伏发动，何也?答曰：隐伏看兄弟伏在世爻下也，不伏世爻下，非为隐伏。动发者，兄弟独发也。
19．父母独发
父母独发，重迭艰辛；
若乘旺相，文书可成。
　 父母为重迭之神，大忌出现发动。若趱补名缺，求书札、取契，得旺相动发可成；若坐休囚，不可凭准矣。
　 或问：父母为重迭之神，何故为重迭?答曰：凡六亲只有一重，惟父母有两重，如祖父母、父母也，故父母发动，重迭艰辛。又问：如坐休囚，不可凭准?曰：父母发动，旺相尚自重迭艰辛，若休囚岂可凭乎?
附：动止章
　 凡占官上马，看文书爻入墓绝日去，墓，藏也；绝，止也。占自身，或占父在外欲回家，看世又绝墓日动身。又看世持什爻，待日辰冲便归。如卦中化出爻来生合世爻，或去刑克冲害世爻，便是此事搭住，如财又是妇人类。
20．官鬼独发
官鬼独发，为欺为盗；
若临吉神，功名可望。
　 官鬼为官史，若求名遇吉神，必主立身清高，若临囚神，必主兴讼，贼盗弄魅害人之事。
21．妻财独发
妻财独发，生鬼伤父；
问病难瘳，占亲无路。
　 大抵财动克父，亦能生鬼；然财爻宜旺，不宜空；宜静、不宜动。惟占脱货，要财爻发动。如占婚姻，财动必克翁姑；占讼，主克文书，若财鬼俱动者，父有元神而翁姑不克，文书有成。
　 以上专论五乡公私两用，为卜易者提纲捷诀也。
22．占身命
世爻为命，月卦为身；
得则富贵，失则贱贫。
　 人之身命，冬至后占得阳卦阳爻为吉。假如正月占得二月卦为进，更加旺相禄马，有子有财，居于有德之位，诚为有福贵人，如冬至后占得阴卦阴爻不吉。正月占得十二月卦为退，兼以相刑相克、休囚又无财无子坐于不吉之爻，则为贫贱下命，俱以得时为吉，失时为凶也。
23．占形性
外卦为形，内卦为性；
若占其人，以用而定。
　　以外卦为形貌，内卦为性情。
　 乾在外，头大面圆，逢克则破相；在内，心宽量大。
　　兑在外，则和悦多言；在内则心小胆大。
　　离在外，文彩；在内聪明。
　　震在外，身长有须；在内心暴不定。
　 巽在外，身长有须；在内心毒而忍，安身不稳。
　　坎在外，形黑活动；在内心险多智。
　　艮在外，其头上尖下大；在内心志固执。
　　坤在外，厚重；在内主静，逢凶则鲁钝。
　　 再以五行随卦之金木水火土通论：
　 金为人洁白贞廉、骨细肉腻，声音响亮。为性不受激触，处事多能，好学，好酒，好歌唱，如带煞重乃武夫，或多武艺。
　 木主人物修长，声音畅快、须发美、眉目秀，坐立身多侧，为事窒塞，无通变之谋。如死绝则人物瘦小，发黄眉结，柔语细声，不能自立人也。
　 水为人背小团面，色或焦，行动摇摆。为性大宽小急，处事无定见，喜淫、好酒，少诚实。若带吉神贵福者，乃志量广大，包含宇宙之才也。
　 火人面貌上尖下阔、印堂窄、鼻露窍、精神闪烁、语言急速。性躁、声焦，其色赤或青不定。坐须摇膝，立不移时，临事敏速，旺乃聪明文章之士。
　 土人头圆、面方、背方、腹阔。为性持重，处事沉详，语言简默，动止不轻。如遇墓绝，乃块然一物，无智无谋无能之愚人也。
　　论女人性形：
金财端正德贞洁，美貌团圆似明月，心性聪明针指高，肌肤一片阳春雪。
木财妖态胜仙娃，能梳云鬃似堆鸦，身体修长眉眼秀，金莲慢把翠台遮。
水性为人多变更，未有风来浪自生，若加玄武咸池并，巧似杨纪体态轻。
火财为人心性急，未有事时言便出，鬃发焦黄骨肉枯，夫妇和谐难两立。
土财不短亦不长，绝美人才面色黄，若逢吉曜生佳子，性慢言悭福寿昌。
24．占运限
大小二限，从初世起；
阳顺阴逆，六位周流。
　 卦之大限，以阳世为顺，阴世为逆。阳顺则自世而上，阴逆则自世而下。每一爻管五年，周而复始。逢生令则吉，遇刑伤则凶。
　　其小限一年一位周流而已。
　 假如丁酉年七月甲午已巳时，占得大壮，自一岁在世上，至六岁与十岁在六五，至十一岁在上六，至十六在初九，二十一在九二，二十六在九三，甲辰比肩但二十七岁小限在上六，故曰大小二限并兄弟，必先伤妻而后破财，余仿此。
　　又有以本体为初，互体为中，化体为末者。
　 又有以本卦管三十年，每爻五年，以之卦管三十年，每爻五年，学者亦可参之。
25．占婚姻
喜合婚姻，世应宜静；
财官旺相，婚姻可成。
　 世应有动便不成，男家娶妻看财爻，代占同。女家嫁夫用鬼爻。忌动出现，怕冲，若旺相可成，世应相克不久。世夫应妇。又看何人占之，占夫忌子孙发动，子孙持世不成，占妻忌兄弟发动，兄弟持世不成。间爻为媒，父母为三堂，子孙为嗣，宜静。卦无子孙不欢喜。
　 或问：世应有动便不成何也?答曰：世动男家进退，应动女家不肯，世应有空亦然。
　　问：忌二字动，忌何爻动也?曰：财官二字。
　　何为三堂?父母、兄弟、子孙也。
　 凡财爻与兄弟合，此妇不廉；五爻持鬼，此妇貌丑；财伏墓下，主生离死别；财伏鬼下，主妇人带疾，兄伏鬼亦然。财伏兄下，主妇人淫荡；鬼伏兄下，主男子赌博；身爻值鬼，主带暗疾，此又不传之妙。
　 占妻看财爻，宜静；占夫看官爻，宜静。阳宫端正、阴宫丑陋，在飞上应头面四肢，在飞下应拙不稳。男占得震巽主再婚；女占得坎离主再嫁。妻在间爻，女有亲为主婚；夫在间爻、男有亲为主婚，但得时旺相，皆许成。出现忌日冲，世动，男不肯，应动，女生疑。用神如发动，成也见分离。间动有阻隔，或是媒人作鬼，如占女人妍丑。第五爻为面部，如财福旺相持之，绝色。父母次之，兄弟持之，貌丑陋不妍。上六爻为头发，如火坐之，主鬓发焦黄色。看大脚小脚，专看初爻，初爻是阳，主大脚，初爻是阴，主小脚，重化拆半扎脚。交化单先缠后放。
　　附：占婢妾
　 专以财爻为主象，财爻旺相便吉，若动出官来，主生病招讼，动出兄来，主口舌；若兄爻财爻合住，主有外情不良。如有爻象与财爻三刑六害，必主因此成讼；财化子性善；财化官带疾；财化兄主淫荡不良；财化父老成；财化子，性迟缓不管事。
　 定妇人、女子，看财福二爻，生身世无冲克是女子，财福生官兄，或官兄旺动是妇人。
凡占雇取仆从亦用财爻为主象。财不可太过，又不可无财并空亡，若如此，慵懒不向前。子化财，为人纯善；鬼化财、带疾；兄化财不诚实，多说谎瞒骗人家；父化财，性重作事稳，财化兄，多淫荡难托财。又看身爻，身是鬼主有疾；身是父，主识字；身是兄，多说谎，身是子，主慈善。身是财最好。如化出鬼，主生病、招口舌；化出兄，主口舌不稳。
26．占孕产
孕看财爻，胎加龙喜；
旺相为男，休囚是女。
　 产孕须寻龙喜胎神。白虎临于妻财旺相，为男；休囚女。
　 乾兑坎离在下卦，主顺生；震巽艮坤在下卦，主逆产。盖乾首、兑口、坎耳、离目在下为顺，以震足、巽股、艮手、坤腹在下为逆也。
　 假令乾宫子孙以水长生在申，到午为胎爻，三合寅午戌三日内生也。
　 要知男女，胎爻属阳生男，胎爻属阴生女，坤卦六爻安静生男，此乃阴极动而生阳，又不可专泥也。
　 凡占老娘看间爻，持财子老娘手段高，持父兄官手段低。占奶子，看财爻旺相有乳食，财爻地气或空，乳少。
27．占科举
科举功名，于求进职；
皆取官多，旺相必得。
　 凡占赴试、谒贵、面君、参官、到部谋干事，看世上有无文书。若父母旺相，可许。但官爻旺相，便吉。忌子孙持世，不中。占赴任，子孙持世或独发，必不满任也。
　 或问：看世上有无文书，何也?答曰：此专用官为主，用爻为辅，所以要父母在世上也。以文书为主，要文书持世无刑克太岁贴身，必作状元。
　 凡占试，以鬼为主，看伏在何爻下，要日辰生扶合出。且如春占剥卦，官在文书爻下，有气，日辰合出，主试中试。求职请判，宜官鬼出现，忌动发，在任宜鬼静，鬼发有动，子动有替。
　 若六爻中只有一爻动最吉。兄动，事不实，难成。若现有气，可速成，怕落空。易云：动爻急如火。次或出现文书与贵人。但卦中原无或不入卦，或落空，其事难。官与文书俱旺相，亦要持世方可成。应又不克，事体分明。乾兑坎宫，谋事不一，见官用动，其人多出，见亦生嗔。
28．占谒贵
官鬼为主，世我应彼；
世应相生，得遇和喜。
　 凡占谒贵，以外卦取，外阳爻可见，外阴爻不见。阴鬼阳世再见，阳鬼阴世已外出。
　 出现在家，忌外卦独发。伏藏应动，皆不见。看财爻旺相出现，忌动用官，看官爻，忌世应坐鬼，又须问见何人，看用爻为主。
　 谒见，用支出现旺相不动，在家；若空、冲、散，不在。世应相生合则吉，相克必凶。
　 世克应，或克用爻、皆致怨之象。当俯仰小心。应克世、或用爻克世，皆愿见，亦忧刑。应用相克不及相生也。卦有身，相见更看用爻，用爻生身尤好；卦无身又无用爻，或用爻空亡，终不见。

29．占买卖
财福出现，买卖必利；
世应相生，交易可成。
　 卦占买卖，惟要财福出现，如无不利。若是兄宫发动于上爻，必知地头不吉。凶杀泊四五，途路坎坷多。
　 财支持世克身得利，发动克身亦利。外克内，应克世，易得财；内克外，世克应难得利。
　　内旺相，外无气，其物先贵后贱。
　　财旺相，主贵、宜卖；财休囚主贱，宜买。
　 兄财不利，鬼动贱发，月建临财则吉，官鬼临库，公财吉，私财凶。
　 卦有二身三身者，财当与人分共，本宫鬼化财可求，本宫财化鬼防失。
30．占求财
财来扶世，求之不难；
财空鬼旺，千水万山。
　 合吉神并世应，而六位有财可得。白虎临财已先嗔、临应也先嗔，比和则无关，鬼动则必经营也。应生世，虽无财亦可求，外生内、应生世，或比和不落空者，虽未有，尚有还财。子爻动彼自不还。死气财必长生日得。外克内卦宜出财、内克外卦宜入财。
　 将本求利，须要财爻持世，应旺相，有气，乃大吉。财爻无气，虽有亦无多。财爻空亡。其财决无，尤防破失。财爻生旺可倍加，休囚减半。逢冲，将入手有阻。
　 空手求财，虽有财爻，却要鬼旺方为全吉。如财爻旺相，卦中无鬼，虽财可求，实无可得。若有鬼无财，虽有高术，亦不得财。二者必用二全，方为大吉。父母化财，先难后易，财化父母，先易后难。财化兄弟，先聚后散，兄弟化财，先散后聚。
　 前卦有财，后卦无财，速谋有得，迟则无。前卦无财，后卦有财，迟取方有，目下未值。财之多寡，须凭爻之衰旺决之。
　 子孙为财之源，若加青龙发动，不问财爻衰旺，决可求谋，乃大吉之兆。父母动则子受伤，不能生财。财源已绝，若遇白虎同登，凶。纵其财旺生合世爻，只许一度，不可再图。
　 世为我，若财来生我，克我皆吉，乃易得之象；若我克财爻，谓之克退，财静犹可，若动，如入下逐高，不能及也。若世安静，财爻发动，生我、克我，此财来逐我之象，决主易求。
　 看得财日，须与日辰合方得入手。若旺相之财，墓日可得；无气之财，生旺日乃得也。
31．占博戏
博戏斗禽，福旺物真；
财为利息，鬼动不赢。
　 世应见鬼爻皆败，乃彼我不得地，世旺克应，我胜；应旺克也，彼胜。子孙妻财喜扶世，我胜。子孙旺相喜动。
　 或问：妻为我物，鬼为彼虫，如何取用?答曰：此言斗禽虫也。若转变之事，则不一同专，要子孙持世旺相，或独发便赢，若鬼兄财爻动便输。要知当日，俱以时辰取福德言之。
32．占出行
远行出入，财旺大吉；
鬼旺多凶，持身最吉。
　 财为行李，子为喜悦。凡鬼又持世，兄弟独发，鬼爻旺相，鬼墓贴身。游魂八纯，皆不可出行。
　 或问：游魂、八纯皆不可出行，如何?答曰：游魂主忘返，八纯主宾不和，故不利出入也。
　 动官行。世应俱动，宜速行，旁爻动，利行迟，八纯，不宜远行。世墓方大忌。
　 要看第五爻持世为紧，但宜财爻、子孙持世，或旺相动便好。
　 只怕鬼兄动。世爻化入墓，化出兄鬼，主有口舌，或主病。世空去不成，或动爻冲克世爻，便断此人伤我。如鬼爻，鬼贼官事。兄爻，口舌是非。父爻，船事不便，或文书等事。财爻动，当有财物之喜，子孙动，或化子孙，去有财喜。

33．占行人
行人用财，鬼动必灾；
应爻坐鬼，无透不来。
　 以财为用，亲爻为行人，旁爻为音信，持世立至，远三日，近、当日。财又出现，旺相来速，休囚来迟。财爻伏藏，旺相，直日便至；旺相不值日未来。财爻出现，旺相宜墓月分方归。大忌应爻坐鬼，兄弟须是日，日辰透出安静，以财生旺日到，乱动以父母生旺日到。
　 初爻为足，二爻为身，身足俱动来速，第三爻动，难得来。父母为信。
　 或问：亲爻为行人，何为亲爻?答曰：财爻也，乃本宫之财，非旁爻财也。旁爻之财，但为信，而本宫之财为行人。
　 又问：三爻动如何难得便来?答曰：第三爻化出财爻，乘旺相动，便到；世空，行人便至；应空未有归期。
　 占家亲，在外以墓为归，若爻神出现，无日辰刑克，行人对待，若在远路，看用爻值月何建，以审行人，应空，过一旬，归魂卦世动，不来，或去别处。
　 凡占，必用爻三合日归，如子爻为用神，取辰日回，如不回，申日回，申子辰三合也。遇空不取。
　 若用入世墓，亦主回。应空有阻未至；世空便到。应持鬼去远。子孙、财爻持世，远三日、近二日便回。第五爻动出财爻或子孙爻，行人已在路上。
　 应动，行人发身了，亦看动出何爻。官鬼主有病；兄弟主口舌，或无盘费；父母动船中有事，主有信；财动便至；鬼爻旺相官事担任。
34．占逃亡
逃亡看世，失物看财；
财动物出，世动难来。
　 凡占人逃去，归魂自归，八纯卦在亲友家。一二三世易寻，四五世难寻。内动近，外动远。
　 占六畜、小儿，看子孙；失物，看财。应不动、财不动，兄不动，财不空。鬼不发或伏藏，可见之象。以上虽可寻，若卜得坤艮宫，财在大路，亦不能寻矣。
　　更问失何物，若失文书牌号，当以父母爻取。
　 或问：世爻动如何难来?卜八纯卦何故在亲友家?答曰：外卦是六亲出现也。
　 又问：一二三世易寻，何也?曰：-二三世，下爻去冲应，又外卦出现，故曰易寻也。
　 又问：世在五六爻难寻者?曰：外卦伏藏也，游魂主去远，归魂主自归。
35．占逃亡方位
世宫为方，应宫为所；
归魂八纯，互换宫取。
　 世爻之宫为方，一爻独发方可取方。归魂八纯以换卦宫取，乾互坤，坎互离，艮互兑。乾艮宫在山，坎近水，兑奴婢家。大怕鬼爻持世，应变出现鬼爻，乘旺相凶。
　 或问：世宫为方，何也?曰：如天风ヘ孕脸蟪质溃巽宫乃东南方也。
　 又问：应宫为所，何如?曰：天风ヘ裕应在壬午，宫在东南巽方，官人家也。
　 又问：归魂八纯，互换宫取，如何互换?曰：如占得纯乾去，看空，逃亡人在西南坤方也。又如兑卦，往东北艮方寻，艮卦往西方寻，此互换宫方取。又问：震巽离出外必无归?答曰：震、巽属木，离属火，皆非藏之处者。下文乾坤艮兑而不及震、巽、离者，此也震，芦苇中或舟船中；巽，匠人处竹木中处；离，窑冶处，古庙里。
　 世与内动在近，应与外动在远。用神出现，以旺为方；用神伙藏，以生为方。丑东北，辰东南，未西南，戌西北。
　 又断应与用同，应是兄弟，本贯相识之家；应是官鬼。有勾引入出去，或官司去处；应是父母，投亲戚家，或入手艺人家；应是妻财，奴婢、妓、弟人家；应是子孙，在寺观庙宇里。
36．占失物鬼祟
阳鬼为男，阴鬼为女；
若是伏藏，返对而取。
　 占贼占祟，以鬼阴阳为用，占主女男看得何官。如占贼，阳宫鬼出现，主男鬼；伏藏主女。阴宫鬼出现，主女鬼，伏藏主男。占祟，鬼无正形，但以支干取之。鬼动以单为少阳，拆为少阴，重为太阳，交为太阴。如分老少何人，但看应爻最切。
　 或问：若是伏藏，返对而取，何谓返对?答曰：用返对颠倒也。阳取阴，阴取阳之义。
　 又问：返卦时，何以知贼之巢？曰：但向鬼生方寻之。问：何以知鬼生方？曰：但看财爻伏何爻之下，如ヘ裕财伏子孙下，在西北方，僧道小儿处也。
　 又问：何以定获贼之日？曰：看子孙旺日是也。

37．占贼盗
若有两爻，可别单拆；
忽有独发，邻中可测。
　 卦有两爻鬼者，以单拆分取之。六爻中一爻独发，亦可取父母为老，子孙为幼，兄弟为男，妻财为女，官鬼横恶，占贼过犯人。
　 或问：若有两爻，可别单拆，如何别之?曰：一卦两爻鬼，以单为阳人，拆为阴人。如俱为拆，只是阴人，鬼化鬼，乃过犯人也。
　 以应爻为主，财为财，鬼为鬼，出现最急，旁爻为次。凡财出现于五爻之下，不动可见。
　 非鬼为贼，独发爻亦可取，若有鬼为贼，更取日干为主，分辨老少。
　　凡占六畜，只以子孙为用，父母动则休矣。
　 凡失物专看财爻，本象要旺相不空不动，可见；如财爻空了、动了，是出屋也。更无气决不可见。
　 官鬼为贼，子孙为捕捉，兄弟为众，父母为衣服、文书，财为失物。
　 如子孙旺相，其贼必获：子孙无气或空，难获。鬼爻空，决寻不见。
　　六爻无鬼安静，非贼偷去，乃自失也。
　 财在内卦安静，旺相，物不失，必在家中；内外俱有鬼，偷与外人；鬼克世爻，主蓦然揞见贼赃；鬼刑世，主贼再来，必有所损，宜防之。财化鬼，妇人为贼；子化鬼，小儿或出家（人）偷盗；鬼化鬼，过犯人拿；父化鬼，掌文书或老人为盗；兄化鬼，相识昆仲为盗，有多伴。
38．占鬼神
休囚为鬼，旺相为神；
本象家亲，他宫外人。
　　(1)六爻定体：
　　六爻 公婆 家亲 佛道
　　五爻 父母 口愿 土神
　　四爻 叔伯 土神 半天
　　三爻 兄弟 门户 境神
　　二爻 夫妻 土地 家神
　　初爻 小口 灶君 司命
　　(2)五行鬼：
　 金木，横死；土，时疫；火，劳血；水，落水。
　　(3)八纯卦：
　 艮，五圣；震，天神；巽，木神；离，火神；乾，功德；坤，家将；坎，落水；兑，口愿。
　　 (4)五乡独发，克日克世取之，各有两义：
　 父母家先，子孙小儿，妻财妇婢，兄弟阳人，官鬼横恶，以上随爻。
　 或问：本象家先，他官外人，何也?答曰：本象鬼动是家亲，旁爻鬼动是外人。假如乾卦壬午鬼动是家亲；大有卦己巳鬼动，是外人也。
　 问：土鬼何也?曰：此乃当处灵验之鬼，俗谓之神者也，旺相为神，休囚为鬼，动爻克世克日，亦可取祟。
　 《易林》云：察祸推其鬼处，还将身配六亲，相克招生，便见祸之端的。
　　附：六神
　 青龙：善恶、经文、蘸祀、庙香。无气带刑，自缢死。
　 朱雀：花幡、口愿、符命、灶神。无气带刑，劳死鬼。
　　勾陈：天曹、仁俊Ｎ奁带刑，黄病路死鬼。
　 蛇：夜梦、惊恐、上许下保福。无气带刑，夜梦见鬼。
　 白虎：金刘神、作犯白虎、刀伤鬼。无气带刑，刀伤鬼。
　　玄武：上真、北阴神。无气带刑，落水阴鬼。
　 凡祭赛有三，如祀上帝，即取藏爻中鬼神祗，当用月建；神堂家庙，当用日辰。皆要生合卦身，不宜刑冲，亦不要动爻克害刑冲。如合生，福利而吉；若带刑冲，反招祸。卦爻中鬼自化入墓，必有不了再牵之患。
39．占词讼
举讼兴词，要官有气；
若是被论，休囚却利。
　 凡下状论人，官爻旺相出现，必赢；若占被论，官爻休囚，鬼爻持应，世爻克应，子孙持世，反得理，吉。若代占人坐狱，忌世下坐鬼，鬼墓持世，凶。但鬼爻动，便不可与人争，财动折理，亦不可讼。
　 或问：代人占坐狱，忌世下坐鬼，代占看应，何故反看世也?
　 答曰：此理最微，人所不测，宜，于是疑，唯世下坐鬼便去冲应合应，故主离脱，汝若不信，请以六十四卦取之。
　 又问：如何财动折理?曰：财为理，财动便主理亏，盖财能伤文书，文书既被伤，安得有理?
　　又问：财化财如何?曰：虽有理而不胜。
　　问：官化官如何?曰：推移主有诈伪事在后。
　　问：父化父如何?曰：事重迭，迟迟未决。
　　问：子化子如何?曰：主干连小口。
　　问：兄化兄如何?曰：主对头争执。
　 凡外有客鬼持世，主必遭亏，更有罪名；父动克世，因勾惹之事，世空自散宜和解，应空词讼没期程。
　 见世持鬼、鬼动入墓，卦中无财，必在狱中死。
　　凡卦爻变鬼，刑冲家身世，主徒流之罪。
　 如金又是鬼，刑克身世，化死墓绝，必主死罪官事。不宜官鬼动，动则看来生合冲克世应，以定彼此吉凶。
40．占脱事散忧
脱事散忧，子孙旺相；
世动自消，不成凶象。
　 凡占脱事散忧，要子孙旺相出现，或子孙独发，世爻动亦自散。忌应爻克世，鬼爻旺相，独发凶。
　 或问：世动自消，不成凶象，何也?答曰：只是世动，我可脱，如财动，利乾货之义。
　 又问：世动出官鬼，如何?曰：世动只是迟滞难脱，主亦无事，若占论何日出禁?须要得日辰冲散六害，方出。如世爻持未，得丑爻动，或日辰是丑，当是丑日出狱也。身爻世爻被太岁冲、生、合，有赦也。
　 假令有人占推役与人，要世空，子托独发，旺相，又要官鬼空，或官入墓绝，应持鬼好。若世生官凶，难脱破财，官鬼动化出，同。
　 且如疑一人阻我事，要占是他否?专看应爻持财，子父并安静，不是，空亦然；应是官鬼，或化出兄弟，是此人也。
41．占疾病
凡占疾病，应药世身；
若坐墓鬼，病主昏沉。
　 封有三墓：宫基、鬼墓，以世为身，忌生鬼爻。本宫墓鬼得之者，主自身合灾，暴病未可，久病必死。
　 以应为药，忌坐鬼爻，旺相凶。本宫墓鬼得之，主无药，服药不效，大怕申酉爻持世，占病重大忌，木爻独发，鬼爻旺相、伏世下，旺又动克世。
　 或问：卦有三墓，何谓三墓?答曰：如天风ヘ裕旁爻丑持世，乾宫属金墓在丑，此是宫墓。如中孚封，世持辛未，艮官属土，以寅木为鬼，木墓在未，此是鬼墓。如泰卦，甲辰持世，坤宫属土，以亥水为财，水墓在辰，此是财墓。问：何谓得之?曰：得之者，世爻上逢之也。世为我身也，凡墓爻故主自身合灾也。暴病未可者，墓滞也，故未可。久病必死者，病久气衰，而又入墓，岂得不死?
　 又问：何不言财墓?曰：财墓吉兆，故以财言之，若占妇人，逢此须大忌。
　 又问：鬼爻旺相伏世下何也?曰：世为我身，鬼伏世下，是病随我，所以忌之。
　 看鬼伏何爻下，于金木水火土分辨之，伏父母，忧心得，或动土得，或往修造处得。鬼伏兄弟动，失饥伤饱得，或因口舌气上得。鬼伏子孙动，因牵惹得，或欲事太过得。鬼伏财，饮食得，或买物件得。官鬼出现，惊恐怪异，或寺观宙宇中得。土下伏土，疮肿；火下火，手足；金见金，闷乱；木下木，寒热；水下水，冷疾；金下火，喘满；阳宫财动主吐；阴宫财动主泻。鬼爻现外，金鬼爻伏里，主心腹病。鬼在内地，下受病。鬼在外动，上受病。用爻同。
　 土动主泻，木动发寒，金动四肢或满闷，火动发热。木主足，金主头、土主胸腹，火主手目，水主耳肾。飞伏俱旺相，飞为化因，以伏为受病。又世为动爻，在内下受病，应为动爻，在外上受病，间爻动，主胸膈病症。
　 《易镜》云：且如长男受病，宜纯震之不摇，小女染病，则兑卦之不动。大忌申酉持世，木爻独发者，申为丧车，酉为丧服，木为棺椁耳。
42．病忌官鬼
以财为禄，以鬼为祟；
鬼爻旺相，独发大忌。
　 凡占妇人病，喜子孙旺相，持世，安静；忌财伏鬼下，兄弟持世，兄弟独发。世克应，内克外，主吐；应克世，外克内，主泻。
　 或问：妇人病占喜子孙旺相、世安何也?答曰：此即用财以子孙辅之义。忌财伏鬼、兄弟持世，即用财伏兄之义。
　 又问：内克外何故主吐?曰：内为腹、外为口也，外克内主泻。
43．病忌父兄
主爻伏鬼，或伏兄弟；
或伏父母，旺相大忌。
　 乱动之卦，只取主爻，大抵休囚、伏兄弟、父母、官鬼之下，克世者死。盖兄无食，父母无药，官鬼真病。凡得八纯、游魂卦，病者决主沉重，占小儿主死。
　 或问：主爻伏鬼，伏兄、伏父之下?曰：此即财伏兄，财伏父母，官伏兄之义，举一隅，则三隅反矣。
　 又问：八纯、游魂、归魂卦，占病沉重，占小儿主死，何也?曰：此三卦，世持父母，官鬼，兄弟，或子孙伏父母下，占大人病重，占小儿病死。
44．占医药
以应为医，以子为药；
鬼爻旺相，大忌独发。
　　夫卦之疾病，以用为主，以鬼为病。
　 金鬼，肺腑疾、喘嗽、气急、虚怯、瘦瘠、或疮疥、血光，或筋骨病。
　 木鬼，四肢不遂。肝胆主病、右痪左瘫、口眼歪斜。
　 水鬼，沉塞、痼冷、腰痛、肾气淋沥、遗精、白浊、吐泻。
　 火鬼，头痛发热、心胸焦渴、加朱雀狂言谵语、阳症、伤寒、嗝逆。
　　土鬼，脾胃发胀；黄肿虚浮、瘟疫时气。
　 凡占病，必察用爻，占父母，必要父母有气。纵遇凶卦，但主沉重，不致丧亡，若用爻空亡及不上卦，更逢凶杀，决主不起。用爻无气，若得旁爻动来生扶，此同生旺，决无咎处。若凶杀临父母，或父母空，便可言双亲有病，诸爻皆然。鬼爻持世，沉重，绝日轻可。鬼化鬼，其病进退，或有变病，或旧病再发，或症候驳杂，一卦二鬼亦然。鬼爻持世，病难除根，鬼带杀持世，为瘵病难脱体，乃养老病矣。
　 青龙临用爻或福德爻，其病虽重终可疗。青龙空亡卦无吉解，病凶。
　 白虎临父母当损，若值财上妻遭伤。子孙际遇终成否，兄弟逢之亦不昌。更并官爻临世上，自身须忌有灾殃。
　 金鬼不宜针，木鬼不宜草木，水鬼不宜汤饮汤洗之类，火鬼不宜灸熨，土鬼不宜服丸药。
　 金鬼可炙，木鬼药方，火鬼带服鬼剂，水鬼宜服热剂，土鬼宜服木药。
　 金鬼利南方，木鬼利西方，水鬼利土值，火鬼利北方，土鬼利东方求请医者。
　　又，丑鬼不可(食)牛肉，未子孙当食羊。
　 鬼爻在内，病自内生，鬼又在外，灾自外至。火鬼必在南方；金鬼必在西方，道路生灾，又为主胸，金鬼则病在肺家，逢火作脓，见木生风，遇蛇虚闷。

45．占家宅
家宅吉占，专用财福；
财旺子空，岂无嗣续。
　 卦之家宅，专用财福，上卦如无财福，便是平常之宅。无刑冲克制，有青龙龙德临宅，乃是大吉之家。以内三爻为家，逢乾强盛，遇坎则陷，逢艮则止，遇震则动，逢巽则摇，遇离则丽，逢坤则静．遇兑则说。若阳长则吉，阴长则消。
　 以印绶为堂屋，妻财为厨灶，子孙为廊庙，官鬼为前厅，合亦为门，冲乃为路，五为梁拄，上为栋墙。旺相为新，休因为旧，青龙为左，白虎为右，朱雀论前，玄武为后，蛇为论中。
　 水爻有水，木爻有木，遇艮有山，逢震有路，父母为桥道坟墓，子孙为寺观庙宇。官鬼旺，则讼庭官族；休囚，则军匠客墓；妻带财吉，则富室豪门；伏官则赘夫招婿之家。逢吉生合身世则吉，逢凶刑克身世则凶。
　 父母持世承祖居；父母化财，必出赘；财爻空或动，难享现成；父母空或身动，难招遗业。
46．占人口
福应生世，为我后裔；
兄动财空。断不可继。
　 卦之人口，阳多则男多、阴多则女多。以父母为家主，以官鬼为丈夫，以妻财为妇人，以子孙为小口，以兄弟为同气。财动伤尊，父动子忧，子动官伤，官动兄弟愁苦，兄弟独发又为克妻之兆。
　 妻在内则住近，卦有二财，必主兄弟。子在外招迟，爻属水当主数一。
　 卦无父母，占人寿命弗延，爻无妻财，兄伯贫穷是准，有子孙龙喜而无父母者，具家有游子，白虎临，而出僧道巫觋。有财而无官者，钱财必耗散，朱雀临，而习呼唱赌博。有鬼无子，多怪梦而绝嗣，有鬼无财，主疾病以多端。父祖有官，必逢禄马贵人；本身有艺，定是亲神全木。

47．占起造迁移 附：阳宅
起造迁移，财静人安；
鬼发招祸，迁动俱难。
　 起造移屋，要子孙，财爻旺相，出现持世，忌官鬼、父母、妻、子、兄弟独发，凶。父母为尊长，兄弟为六亲，妻财为妻奴，子孙为鬼女，官鬼为凶殃，以上独发，论之看克何爻取之。如占住屋居第二爻动，住不久远。若脱屋求财，利二爻动，官在第二五动，必可脱也，不动难得脱也。
　 或问：财静人安，则动便不安，何也?答曰：盖父母为宅，财动便克父母，所以不安也。
　 又问：第二爻动，住不久远，何也？曰：第二爻为宅，宜静不宜动也。
　　附：阳宅
　 鬼墓方为圣堂，子墓方为牲畜，财墓方为仓库，绝为厕，兄墓得直方水生旺处为井，应为屋，鬼为厅，福为廊，财为房屋橱柜，兄为门。身持兄得，五事俱全，不可空，无刑冲克，上等屋也。内有一爻被冲克，主有损坏，得空为妙。
　 如父在初爻，一层屋，二三爻阔远，四五爻楼阔远，上爻者，深远，重迭屋也。如他爻变出父，屋分两处，父空二地；地变鬼或伏鬼下，非公吏舍必是官房，不然有病人，有此象当招口舌，或招官司。父在上，未住，在下，现住。凡卦身或空，未住；身并，现住。身值鬼，屋下有伏尸。将屋脱钱，要财旺身衰，喜父空，要冲克财合身为妙。不喜化出财爻，克害为凶。
　 内卦二爻为宅，看动：金动公事至，木动风水恶，土动生瘟气，水动傍河不吉，火动于闹路中，口舌，静吉。
　 外卦六爻看动：兄动夫妇不团圆。父动上人多忧，阴小六畜，子功爻旺喜事重重。官动灾祸难言，财动难为大人，女人不正。
48．占耕种
父衰财旺，收成有望；
又值福乡，花利千仓。
　 卦之耕种，专要财福上卦，最忌鬼值五位，收成不利。世克应，仓廪实；外克内，仓廪虚。又，初爻为田，鬼克，田瘦薄，难植作。二又为种，鬼克主再种。三爻为生长，鬼克主不茂。四又为秀实，鬼旺多草费功夫。五爻为收成，鬼克主不利。以上推土鬼克不妨。六爻为农夫，鬼克主有疾病。
　 金鬼旱蝗，火鬼大旱，水鬼水灾，木鬼耗损。一卦两鬼，两家合种。年丰必须官鬼空亡，大抵财爻宜旺，不宜落空则吉。金财旺相，早禾倍收。土财旺相，晚禾丰稔。金土二爻虽不临财，但遇吉神，亦准可论吉。
49．占蚕桑
财旺福兴，占蚕大吉；
爻鬼交重，不赛终失。
　 卦占蚕事，先看定值。鬼爻持世不吉，有财有子为佳。鬼动当远赛，兄动则有损，子孙木火大吉，亥子湿死，金上白福，土乃半收。安静则吉，发动不利。
50．占畜养
旺财相福，牲畜有益；
虎动鬼兴；必防损失。
　 卦之畜养，须论定体。端要财福上卦，如无不利。鬼持初爻，鸡鸭不吉，官坐五爻，牛马难安，参合六神论断。
　 诸爻最忌兄弟、官鬼。如鬼值上爻或曰五爻为主：金鬼牛极瘦，木鬼脚疼或腹风，水鬼散，火鬼触热，土鬼发痒瘟黄。
　 逢所属本命爻临财福，无伤则吉。且如兄鬼临三爻，本为不佳，却有亥爻本命临财福，吉，亦不为害，余仿此推。
51．占渔猎
福兴财旺，前程可望；
财鬼虚临，山枯海旷。
　 卦之渔猎，以世为主，以财为物，财子俱见旺相大吉。财值四爻，兔豕堪遇，鬼临六爻，虎豹须防。震棒、器弓、离网、艮犬，克财者宜用之。若财艾值断，如巽鸡、艮豹、震兔、坎狐、野豕、兑羊、乾虎、离雉、坤羊之类。
　 内克外，内旺相，世克应，得青龙财爻动，不空亡，物可得。恶杀临财旺相，发动、克世，主有兽伤，凶。
52．占坟墓
安坟立陵，福旺家兴；
鬼旺宜火，葬防后人。
　 以鬼为尸，要无气；父母为坟，皆宜静。以财为禄，以子为祀，要旺相、出现、持世。世为风水，应为棺椁，皆宜静。
　 或问：旺相宜火之说?曰：鬼旺只是不利，故宜火化，不宜葬也。阴宅先论墓地，次论卦身，要有财福世应，有气相生为妙。未葬时，外亡内V，相克吉。不要官鬼旺。已葬后，内亡外V，相生，鬼旺亡人安。鬼为亡身、为V，若定V穴高低，如卦身在初二爻，葬在低处；在三、四爻；葬在平处，在五六爻，葬在高处。若地位方向，以卦宫长生定之。如坎宫地在北方，坎水长生居申，其穴宜在申上，余仿此。
　 占葬年，如身在卯，酉年占，卯数至酉成七年，不七年，或卯酉二七十四年，或用月数，如变爻冲卯爻，必地既狭窄，无气同。
53．占朝国
世应相得，君臣用心；
六位无克，万国咸宁。
　 世为帝王，应为功臣，本宫为都。内外比和、旺相，天生圣主，刚柔动静有常，地出奇材，最宜吉神，切忌大杀。
　 金为兵戈忌动，土为城垒宜安，水为泛滥，火为炎晴，木爻风恶，吉神为瑞。震离坎兑为四方，艮坤二卦为中土。
　 五爻为至尊，加吉神太岁，仁慈之主也。带杀白虎，暴虐之君也。与吉神生合，必亲贤任能，远佞去奸。
　　初爻安静，吉神持世或生世，万民悦服。
　 本象二爻为侍臣，带吉神左右必得贤人，加凶杀者，多奸邪便佞。
　　四爻会吉神克世生世，必上忠君，下安黎庶。
　 子孙为储君郡主，宜旺相不空，若大杀动刑冲克，恐有废立之患。子孙在初爻动克三爻或世者，士庶民有上书直言利害；在二爻动，必有才德舌辨之臣入上封事；在三爻动，有贤能诸侯谓门直谏；在四艾动，左右近臣必尽忠死诤也。
54．占征战
出兵交战，鬼贼财粮；
鬼旺彼胜，子旺我强。
　 以鬼为彼贼，以子为我军，子孙旺相，必获全胜，出现宜先，伏藏宜后，内凡鬼父旺相或是独发，或持世身，大败之兆。若六爻安静世旺克应，必胜。
　 父母、城池、壕寨、雄旗；子孙为兵将军马；兄弟为辕门惊恐伏兵；官鬼为敌兵刀剑。
　 世应空亡，主和；世空我军弱；应空征兵退；世爻被鬼冲克，我军不利；兄弟独发凶。
　 鬼去爻中，兄弟化出官鬼来合世爻身，主有奸人在军中，世下伏鬼亦然。
　 凡变爻冲克子孙，主损名将。冲克财爻，并财持世落空，主粮受困。刑克父母，主战船城寨有失，指挥号令大不宜。冲克官爻，彼贼必败。
　 凡卦中动火刑父母、克父母，必然火烧宫室，火冲克财，主火焚粮草。又，财有仓库，如近子近我军，近父近壕堑，近鬼近贼所。又父母塞位方，如坤宫西南方也。
55．占天时
若问天时，须详内外；
互换干合，方明定体。
　 仰观天象者，干；俯察地理者，支。先看内卦有合无合，次看外卦定体。甲己化土，阴云；丁壬化木，生风；乙庚化金，作雨；丙辛化水，必雨；戊癸化火，主晴。内外无合，次明定体。定体者，看外卦取，独发论变。乾日月星，坤沙石雾，震雷霆电，巽风、离晴、坎雨、艮阴、兑甘泽。
　 或问：互换干合，如何互换?答曰：甲日占得离卦，甲己合，则主阻云也；壬日占得兑卦，丁壬作合木，木世主生风，此化气也。若内外卦不与日干合，看外卦以十干求之，以日干落在何宫，假如己末日占得大有卦，日干落在离宫，主晴，己日占得既晴，则日干无所落，便可断阴云矣。
56．占天道晴雨
每日之事，十干要精；
壬癸动雨，丙丁管晴。
　 庚辛雨后晴，或次日便晴；壬癸连雨难晴，有风方止；甲乙作雨不妨；丙丁日月晴明；戊己阴云不定。辰丑动雨、末戌动晴。内动速，主昼，外动迟，主夜。
　 或问：十干动，阴晴如何看?答曰：如火火既济，己亥持世，便断阴晴不定。财为晴，午火财却伏在己亥水下，水旺则主雨。火旺或支辰透出午，则便断晴。但要机变，取时言之。配以六亲，百发百中，若不精熟，则不能通应矣。
　 又问：如何取时日?曰：假如乙日占震卦，则遇辰巳时方晴，乙庚化金作雨，却缘戌土财持世，又庚辛雨后晴，缘辰巳时天干见庚辛，此两个时，不能雨止，过辰巳时，主午时方晴。如丙日占震卦，虽庚戌持世，不能作雨，缘日干丙字克去庚，不能生水也。
　 又问：辰丑动雨，未戌动晴?曰：辰是水库，丑中有癸，故此二字动，值戊己不为阴云，而必阴雨。未戌动晴者，未中有丁，戌是火库，故此二字动，值戊已，不为阴云而化晴矣。又问：内动主昼，外动主夜?曰：内为阳，外为阴，昼夜之道也。
　 又问：未戌动主晴，而癸日占得坎宫地水师，如何入雨?曰：未戌动晴，以其中有丁火也，今戊戌化癸亥，癸字克了丁火，日后又逢是癸，并去伤了，岂得不雨?
　 又问：癸亥日占得坎之蒙，亦是癸日，如何却晴?曰：未戌动晴，以其有火也，今戊戌化丙子，是戊之火已透出来，日辰癸亥与上戊寅合住，不能伤丙，所以晴也。
　 又问：壬癸动雨要言克日定时取验，何如?曰：如六月甲辰日占雨得乾之大壮，当日申时雷雨骤至，此壬癸克日定时，何以知之?乾为天，震为雷，外卦震，内卦乾，岂得无雨?第五爻申亲艾动，日值甲辰，夜半生甲子，脯时壬申透出本宫动爻，故应在申时也。
　 又问：丙申日占得乾卦，壬戌持世，如何壬癸不得雨?曰：戊申有火，透出丙字，如何得雨?
　 又问：丁酉日占阴晴，得坤卦，此癸酉持世，如何亦不得雨?曰：本主雨，却缘日辰丁酉，贵人在酉，故丁日见世爻五癸，世在酉，是败财之内，癸水退让于丁火，岂得不晴?
　 鬼动雨，变出子孙，晴。应落空，晴不久。应克世财，晴。父母生世雨，又动克子，亦有雨。
　 财为晴，父为雨，兄为风，子为云雾，在冬为雪，官鬼为雷，冬春为雪，夏为热。专看本象要旺，持世本宫。
　 要知何日雨?曰：父母长生日，帝旺或值日便有雨。何日雨止?绝日空便止，余仿此。
　 要知何日风?假如兄属寅为东北风，亦要看当时日辰天干为紧，外卦有动，看变出者，若是水爻出现，便有雨。


57．占射覆
覆射万物，表里各异；
以财为体，以鬼为类。
　 财为表，鬼为里，财鬼出现，表里皆有，有表无里，外实内虚；有里无表，外虚内实，财鬼俱藏，轻虚之物。
　 或问：表里各异，何也?答曰：以财为表，以鬼为里，有表里皆有者，有里无表者，此所谓异也。
　 又问：方圆、长短，新旧如何定之?曰：阳卦主圆，阴卦主方，应旺主新，应衰主旧，世应被克空虚，世应相合圆物，世应比合和长物，世应相生方物，相刑克尖物，相克冲损物。
　　鬼值八卦
　 官鬼在兑乾，金、玉；在震巽，竹、木；在坤艮，土、石；在坎，鱼、绵水货；在离，丝绵绡；在坤离，又为文书、布帛、专数之物。
58．覆射物色（节录）
以官为物，为色为形；
若居四土，可分轻重。
　 以官为色，出现正色，伏藏旁色。伏财能食，伏子能用。伏父能盖载，伏兄不中，更以金木水火土分之，动亦可取。
　 或问：以官为色，出现正色，伏藏旁色，如何?答曰：即官鬼出现是男、伏藏是女，反对取之。官鬼为正物，随五行取之。应为表，为皮毛；世为里，为形状。阳为天，主圆，阴为地，主方，应在外主长，应在内主短。应旺相主新，应休囚主旧。子孙动，物有足，兄动有皮，财动物可食，父动物有生气，官动不中。五乡一乡不入，亦可取物色。
　　合则圆，扶则长，生则方，克则损，刑则失。
　 以内卦为地，外卦为天。青龙论左，白虎论右，朱雀观前，玄武看后，勾陈世爻管中。
　 覆射者，须定服色事理。如金爻动在乾者内赤外白面方圆之类。此乃究五行动爻身世之法，定克应未来之理，可研穷而报究，不可谬意取用。
　 六爻安静，先看世应，有无生合刑冲害，又要观发动之爻，次究伏爻在何位下，后审卦身有无吉囚，然后定休咎。法曰：彼来生合我者，顺也，我去生合彼者；逆也。此为吉凶之源，是故生生之谓易，通变之谓事也。
59．占来情
思虑未起，鬼神莫知；
不由乎我，更由乎谁?
　 夫易本无八卦，只有乾坤，本无乾坤，只有太易(太极)，太易者，在天为日月，在地为水火，在人为耳目。炼其耳而耳自聪，修其目而目自明。易曰：圣人以此洗心，退藏于密。
60．达人事
先达人事，后敷卦爻；
人事亨通，卦爻自晓。
　　真喜合宅母，必问孕事。
　　隔角克青龙，无气动是死事。
　　鬼伏临酉冲宅长本命，主官非牢狱公事。
　　玄武临门勾陈动，是失脱事。
　　世应合五爻、水土动，风水事。
　　卦内克鬼、冲全生财，犯刀砧六畜事。
　　天财带天火，必占失火事。
　　怪合见月鬼，为惊恐怪异事。
　　丧车临怪动，人口死不明事。
　　鬼克冲基，为宅不安事。
　　鬼克冲基或合太岁，为起造事。
　　禄马合月鬼动，占谋望事。
　　卦内驿马旺克门，问出门事。
　　迁移临旺冲动，问移居事。
　　月鬼阴喜动，为妇人妊怪事。
　　世应和合、禄马带财，问代某谋事。
　　文书乘朱动五爻重隔角，为代名告状事。
　　时鬼动冲人口，问住宅不安事。
　 来意俱不上封，凭变断之，重主过去，交主未来。
　　附1 五行生克诀
　 假如木旺能克土，若遇休囚火便生，旺相能生祸与福，休囚受制不能行。
　　附2 五行类数
　　金四九，木三八，水一六，火二七，土五十。
　 酉四申九，寅三卯八，子一亥六，巳二午七，辰戌五，丑未十。
61．占姓字
以日配用，四象谁胜?
若无象用，姓字何证?
卦之克字，以日配用爻，兼内外互卦，正化体象，取胜为主，然后合成字象。
如甲乙日占贼姓得纯艮卦土爻体见寅，寅属木，木鬼配甲乙日，亦属木，三体相兼，为林字姓也。他仿此。
但以干配姓，以支配合，以纳音配字，取象度量，尽其妙理，当慎思之。
乾为圆象、为点、为马、为金、玉、言旁、为头。
坎为雨头、为点水，为水目，为小，弓旁为内实外虚屈曲之象。
艮为横画、为口、手，为门、人，为己、田，为山、水。易旁，上尖下大，上实下虚。
震为木象，为二七、为竹、木，为立画。偏拔、上大下尖、下虚上实。
巽为甘头、为b服、为长举，为绞丝，上长下短，为下点。
离为日旁，外实内虚、为中、为戈、为日、为心、为火。
坤为横画、为土、为方、为木旁。
兑为金、为日、为钩、为八字、为巫、为微细。
天干类
甲为木、为田、为日、为方圆、为有脚、为果头。
乙为草头、为反文、为弓、为曲。
丙为火、为撇、为捺、上尖下大。
丁为一、为钩、为未出头字。
戊为土、为戈、为中开之类。
己为挑土、为半口、为巳头、为曲。
庚为金、为庚。
辛为金旁、为辛。
壬为水、为曲、为壬字。
癸为水、为水旁、为双头。
地支类
子为水旁、子旁、为鼠。
丑为土、为丑、为横画、为牛。
寅为木、为山、为宗、为寅字、为虎。
卯为木、为安头、为卯字、为免。
辰为土、为艮字、为长意、为龙。
巳为火旁、为巳字、为屈曲、为蛇。
午为火、为日、为干字、为不字、为矢字头、为马。
未为土、为来字、为多画、为木旁、为羊。
申为金、为车旁、为猴。
酉为金、为而旁、为目旁、为坚洞旁、为鸡。
戌为土、为戌字、为成字、为犬。
亥为水、为绞丝、为猪。
五行类
水为点水、为曲、为一六数。
火为火旁、为上尖下阔、为二七数。
木为木旁、为步头、为竹头、为人、十字象、为三八数。
金为金旁、为合字、为横画，为四九数。
土为土旁、为横画，为五十数。
62．占法卦数（节录）
　 假如乙丑年辛巳月丁酉日丁未时占得乾之离卦：
正卦乾 　变卦离 
父母 戌　世 官鬼 巳 青龙
兄弟○ 申 父母 未 玄武
官鬼 午 兄弟 酉 白虎
父母 辰　应 子孙 亥 蛇
妻财○ 寅 父母 丑 勾陈
子孙 子 妻财 卯 朱雀
　　（1）占来情
　 以心易敷于有易封，我触以干禄之机甚吉，反施乾之九五“飞龙在天，利见大人”，而下兆有“见龙在田”，统思卦象，乾健化离，“出涕沱若，戚磋若，吉”、“黄离，元吉”，复以六亲法，卦中多者取来情，惟此印绶爻多，即知来者占求官也。
　　（2）占家宅
　 卦中两重父母，及年与时两重，初夏占，其土绝，当知其屋旧象，可存四重或二重房。其三爻甲辰之屋在内，却乃日旬空，兼以“君子终日乾乾，夕惕若，厉无咎”，离之九三“日昃之离”，此一重非言坏则火焚。其上九壬戌之屋，高值青龙修旧之星，可住，奈九二甲寅财动青龙，修中有克，乾之上九“亢龙有悔”离之上九“有嘉折首”，兼以鬼库在戌，岁君丑刑戌，此屋必因女人或财事破毁。只有年时及化离丑未四屋零屋冲散复成之象，此卦化出已未及占时丁未生扶，易辞又吉，后能复成无妨。
　　（3）占夫妻
　 寅木发动，及申金兄弟爻动，初夏木病金生，主克木，数三当减，则二个吉。
　　（4）占子
　　初又甲子水，初夏水绝，主一个吉。
　　（5）占婚姻
　　兄动克妻，财动伤翁，不吉。
　　（6）占大小限
　 五岁行一爻，初从世爻起，阳顺阴逆，此卦世在上九，五岁至世，青龙持世，为喜中小滞。六岁至十岁行初九，逢福德，吉。、十一至十五行九二，甲寅动克世，命在须臾。
　　（7）占求官
　 易辞本吉，但甲寅财动伤文书，壬申兄动有阻，直待午火官，辰土印绶年可求。
　　（8）占求财
　 九二财动、求之必有；九五比肩爻动，阻而未得。
　　（9）占疾病
　 壬午火鬼，正值九四爻，火鬼主热，若占父母，九二木财发动必伤。幸九五金动制之；其病可痊，但牵连末脱。
　　（10）占行人归期
　　本应甲寅日到，因兄动有阻，遇旬方来。
63．易道心性
易道逐心，出于混元；
大道逐性，出于神仙。
　 易本逐心，天地合体，阴阳假神，出于混元。一得一失，皆在日月盈亏，一离一合，皆从无而立有，故易本逐心，人灵神辅，显明在乎信，吉凶在乎人。
　 或问：易道逐心何也？答曰：必要至虚至灵，以诚信为主。凡占卜，存心道性，不可一毫私念起于中。取用象在乎果决，不要狐疑，妙处当以心会神颂，有不可言传者也。如此则神灵辅助，随吾取舍而用之，自然灵验矣。故曰易道逐心。
　 又曰：麻衣六亲，各有为主，以世、应、日、月、飞、伏、动、静，晓此道理，刻期而应。复以克、合、刑、害、墓、旺、空、冲，知此八宗，与神奥通。
64．邵尧夫诗
吉凶只在面前决，
祸福无劳日后知。
从此敢开天地口，
老夫非是爱吟诗。
--火珠林全文终--
 

 

甲子日第一局　干上寅
课体：伏吟，元胎。
课义：两贵差跌，六虎陈列，病讼皆畏，仕宦怡悦。
解曰：昼贵临于夜地，夜贵临于昼地，谓之贵人差跌。干贵者，事多参差，不能归一。干支拱定昼贵，止求一处贵人方为有益。四课上两寅属虎，二子乘虎，初传寅虎，末传申虎，所谓六虎陈列也。二虎临宅，申虎又属官鬼，常人占病、占讼，岂不可畏？德禄驿马临日发用，末传官鬼乘虎为催官使者，故仕宦占之则怡悦也。甲上加寅或卯，名懒求财格，心多退悔。
断曰：此自任之卦，又曰元胎，利静不利动，利上不利下，利君子不利小人。刑中有害，破中有合，吉凶祸福，相为倚伏。
天时：水火伏匿，龙神入庙，无雨有风。谋望：先难后易。家宅：恐有动迁，夜占防孝服。婚姻：不利，昼占女子美好；夜占女子丑恶。疾病：主失音，肝家受病，肾水枯竭，宜清金滋水。胎孕：聋哑。求财：不甚得意，防人暗害。捕获：女人在西北，男人在正南，俱不出境。遗失：在家中。行人：远者回转，近者将至。出行：宜从旱路。征伐：玉帐经云，青龙发用，得宝货与图书，防有伏兵，亦防吉中有凶。
毕法云：虎临干鬼凶速速，日乘旺禄休狂妄，虎乘遁鬼殃非浅，宾主不投刑在上。吴越春秋，三月酉时范蠡占吴王病，三传寅巳申，德禄在寅，病在巳，绝在申，春木旺金囚，无伤也。己巳有瘳，壬申全愈。

甲子日第二局　干上丑
课体：比用，连茹。
课义：见生不生，互换无形，占父母病，不得安宁。
解曰：三传虽水生干，而戌亥旬空，子亦贪合，皆不能为生，故曰见生不生。子丑寅亥虽交车相合，然空而无形，何益之有。父母爻空，若为尊长占病则凶。后武相乘是暗期，从来明里不曾知；忽因天鬼来冲破，却觑旁人眼共眉。
断曰：此比用之课，知一而不知二。舍远就近，舍疏就亲；恩中主害，事起同类；孟行不行，孟止不止；节外生枝，先进后退。初传有阴助之意，惜乎入于无用之乡。谋官谒贵，有合而未合之象。惟利解散忧疑，易所谓履虎尾而不A人也。
天时：主晴，久雨亦晴。家宅：经云，空神抵宅，门户虚堕，占者虑有失脱虚耗事。婚姻：虽成无益，得而复失；夜占系贵家之女，美好而能饮。胎产：临产则易生，是女胎或双生。疾病：头目有病，火气甚衰，新病渐安，久病及占父母皆凶。失物：难寻。捕获：不能得。行人：即归。出行：当从水路，恐有阻隔。征伐：彼此无接，无吉无凶，当整饬军容，以防万一，敌人虽有阴谋，不足畏也。
毕法云：交车相合交关利，闭口凡占莫测机，不行传者考初时。课经：夜占亥加子，太常乘日之长生临支，交车相合，主宅中有婚姻之事，或开彩帛铺，或开酒食店。三传皆在四课为盘珠格。若太岁日月临传，主事远大，谋为得遂。

甲子日第三局　干上子
课体：比用，悖戾，斩关，励德。
课义：不待启齿，慨然而惠，昼卜如言，夜占仔细。
解曰：支来生干，是慨然上门而惠我也，何待启齿。昼占则上乘天后，又益其生，所以如言。夜则乘虎，反主惊疑，所以更宜仔细。若贪初传之财，引入鬼乡与脱气之地，申坐戌空，三传系三旬空亡，占事到底无成，不可以先空后实许之。末传虽助初，则反克干上之神。若有妄动，后必有祸。况戌财既系旬空，两元相夹，得不偿费，又三传间退，所谓倒拔蛇者是也。日财坐空，乘元临支，防有失脱。
断曰：此课所占，多是外事。占忧疑自散，灾害不成，祸乱不作。
天时：当日有微雨或雪。家宅：防有虚耗，门户未宁。婚姻：难成，成亦必至暌离；占女黑而越礼，女就男家。产孕：得男喜，申日可生。功名：总是虚华，徒劳心力。求财：惟利白手空拳，反有所获。逃失：难捕，虽闻其声，不见其人。出行：马带青龙，一路安逸，天气晴明，但恐关津阻碍。行人：初传空亡，行人当未归，应在半途。遗失：有家奴盗去，亦未入手。出兵：多见阻滞，劳而无功，敌使所言，情事不实。委托：惟当守正，不可托人。
毕法云：避难逃生须弃旧(初传旬空，中传日鬼，末传脱气，皆无益，止宜就干上子水受之)，踏脚空亡进用宜，虎临干鬼凶速速(申加戌，昼将乘虎可畏，而申坐戌空，虎阴上乘午火，亦能制虎)。古鉴：此课脾病，脉短病重，发用戌土乘武，四课不足，幸末传龙能克虎制鬼，久而自安。

甲子日第四局　干上亥
课体：元首，三交，三奇，高盖，天烦。
课义：生空鬼存，破败家门，临难闭口，贵不施恩。
解曰：干上亥乃空生，支上酉乃实鬼也。酉为旬尾，居于宅上，闭口可以免难。酉破子水，子又败于酉，故主门户破败。两贵入狱，自己尚不能安，何有恩惠之施于任璀。
断曰：元首之卦，以尊制卑，以贵制贱，占事多顺。起于男子，为臣忠，为子孝。讼利先举，为客者胜。
天时：大晴。家宅：多有生意，门户若有酒馆食店或孟会之类，必能发福。婚姻：可成，女子美好。谋望：勤苦方成。遗失：在道路中获。出行：必见阻隔。产孕：恐是女胎，产时惊恐。行人：马临病气，当为病阻。疾病：主喘咳劳伤，发于肺，及于脾，虽重无害。出兵：发用青龙有大胜之兆，冬春吉，夏秋忌。
毕法云：六月占亥加甲，亥为木之长生，父母爻空，又是死气，主父母有灾。又子将加卯，青龙发用主文职。卯木官星乘雀，主文字发科，元首主首擢。午为天马，卯为天车，子为华盖，为高盖乘轩。火为威仪，主礼部，数二，主品极尚书。末传为归结，子与天后相乘，主寿八十一。支上见酉主招女，乘太常，主聪俊配武弁。指南：卯年十一月寅将加巳，龙神发用无气，又上克下，当暂归林下。明春禄马生起龙神，又当应召出山，位列公卿。德蛇相加，有邪正同处之象。

甲子日第五局　干上戌
课体：重审，斩关，炎上，狡童，u女。
课义：支干互克，各被相触，昼畏中传，亡财失仆。
解曰：干上戌克子，支上申克甲，是各被相触也。中传午遁旬庚，上乘白虎，至凶至恶，纵空亡不能为解。毕法云：虎乘遁鬼殃非浅，占病甚危。初戌财仆既为旬空，又遭夹克，则仆亡财失，所不免也。
断曰：重审之卦，传见炎上，主多虚少实之象。以墓临生，明事反暗，求谋失意，事有难成，不可托人，亦不可投谒。解散忧疑则吉，守旧则亨。九流僧道，白手求财，无心谋干者，可望成就。盖重审以下克上，以卑犯尊，以贱役贵。事多不顺，起于女人，多是内事。阴小在下，不可遂意而行。课体虽曰芜淫，亦不止夫妇阴私暗昧也。
天时：晴不雨。家宅：破耗致穷，常人有官事。婚姻：暗而不明；后克龙，辰克日，主女妨夫。产孕：男胎不实，防有伤损。疾病：属肺与大肠，久病则凶。出行：不利。行人：未至。遗失：为家人隐匿难寻。捕获：贼在东南，音信不实，捕之无踪。出兵：辰上克日，夜占元武克勾，大宜谨慎。
毕法云：初遭夹克不由己，夫妇芜淫各有私；六阳数足须公用，后合占婚岂用媒。心镜云：干将就子忧甲克，子近甲兮魁必侵；妻怀内喜私情有，甲子相生水合金。

甲子日第六局　干上酉
课体：知一，长幼度厄。
课义：彼己遭孽，无德可说，惟忌交关，家道歇灭。
解曰：酉克干，未克支。寅乃日德，既已被克，则无可说矣。若论交关，则未墓干而酉败支，不惟家道消歇，人亦昏晦。财生干上之鬼，不利干谒，求财须防祸发。朱雀作日鬼加于干上，在朝官员宜防弹劾。若上书献策，反受责斥。
断曰：知一之课，一曰比用，主转手托人之象。初传见禄马，君子占之可望动迁，但发用坐于墓上，凡事自招暗昧。且比用为同类，或有朋友谗妒之者。事主外来，利主不利客。又为闭口，凡事多不肯言，恩中生害，事有含冤。
天时：夜占虎乘寅临未，有大风，巳日可以望雨。家宅：常人有官讼是非，受贵人愚弄诳诈。疾病：伤于饮食，翻胃吐逆，或至不语，或至绝粒，尚可医。婚姻：难以成就，亦主克害。出行：防有是非，孟动身而有阻。行人：即可到家，路上防小人偷窃。产孕：胎神临于德禄，生女必有厚福。遗失：为粗眉大目人盗去，反要生事相害。捕盗：人在东南，难获。出兵：主有恩命，未获全功。
毕法云：干支全伤防两损，害贵讼直遭屈断。古鉴：九月卯将加申占病，此人因往妻家有染，遂得阴症成痨。盖今日之干加未，未为妻家，天后在上，乃妻家之妇人。酉为色，勾陈为思虑，又酉为闭口，是思虑不敢言而成病也。

甲子日第七局　干上申
课体：反吟，元胎，涉害。
课义：禄绝德废，以贵干贵，君子宜占，常人深畏。
解曰：寅乃日之德禄，临申被克，居于败绝之地　故云禄绝德废也。丑未昼夜贵人，彼此相加，往来反覆，有以贵干贵之象。中传青龙官动，利于君子，在常人则不免官事缠扰，非吉占也。大概反吟诸课，事多反覆，谋望难成。
断曰：天地反吟，十二神各易其位，全无和气，来而复往，去而复来，凡事疑滞，远近关心。盖德禄既废，则动而无依，静而无倚。祸生干外，将及其身，所宜修德以召和也。
天时：夜占有雨。家宅：子孙耗费，兼有刑克，忧中有喜，喜中有忧。婚姻：交车合，媒人得力，或仆隶，或有印人；昼占女子甚凶躁，夜占则美。疾病：病属火症，或心血不足，防翻覆，秋占不吉。出行：半途而返。行人：即至。官讼：有刑责。胎产：应生长男，临期易生。出兵：防有奔败，众人亦恐离散。
毕法云：虎乘遁鬼殃非浅，干支值绝凡谋决。指南：亥将加巳。现任得夜贵，德丧禄绝，必将去位。朱雀月将加巳生日，四月有温旨相留，二马逢冲，秋必驰驿而去。古鉴：申年二月，亥将加巳。行年见子，子水生干申，申加于天后，初末皆见天后为雨露。申为尊长，寅为卑下，官星见两重雨露，当父子及第。甲以午为子，宅上子水克之，午为离、为目，子当病目。

甲子日第八局　干上未
课体：知一，铸印，乘轩，度厄。
课义：夜贵初害，事小凶大，行人未归，彼此驵侩。
解曰：初传子害干上贵人，讼虽直而遭屈，事虽小而得凶。墓神覆日，占身则昏滞，占病则沉困，占行人则未归。干孟脱支，反被支上巳火脱去，是彼此欺诳。若市井牙侩之相与，全无实心也。
断曰：此见机之卦，孟用不用，孟言不言，事非一端，从中取用，进退不定，凡事有迟疑之象。发用又见六害，虽见生我助我，亦为无益。盖阴阳犹未通，血脉犹未和也。
天时：夜占龙神发用，至未日有雨。婚姻：夫妇受制，未必成就。疾病：齿痛呕血或惊悸之症，治之易痊。家宅：墓神加干，主人昏暗，只能利益于人，防小口病。求财：暗昧不明之财可得。谋望：先难后易。遗失：是文书、食物之类，宅里寻。捕获：在南方马市，却难寻获。出兵：恐有改图。
毕法云：害贵讼直遭屈断，彼此猜忌害相随。古鉴：申年二月亥将加午。未墓加甲，谓之日入墓。墓上得子，六害相穿。未为眷属，上见天空而害于子水，父母蛇绕之，传归宅上，必因家眷人宅起讼。巳为破碎，为厨灶，乘太常是有服人分争。巳火为子，末传刑起未中丁火，应添小口。行年即寅，故当年兴讼。日上是未，故讼起六月。

甲子日第九局　干上午
课体：元首，润下，斩关，闭口，励德。
课义：昼虎遁鬼，传将俱水，既历灾危，然后美己。
解曰：午虎遁庚而为干鬼，其祸甚速。幸三传皆水，可以制鬼而生干。未免先历灾危，后臻美利也。支乘坟财，干并午虎，占病者庚午日凶。元武乘神临于旬首，即为闭口课，不必旬尾加旬首也。更兼壬癸水将，多因私事，假借成公。
断曰：元首之课，以尊制卑，以贵役贱，事多顺绪，起于男子。事非一人，或关乡邻，或牵亲友，克应之期，未即归结。
天时：连绵有雨。家宅：防有动摇，家长有力，但财不能足用。考试：不利。求财：难得，恐为小人所夺。婚姻：大不吉。疾病：虚怯之症，医治可愈。胎产：胎不安，产不育。出行：旱路平安，水路有失。捕获：闭口课，大宜捕盗。商贾：必然折本，在路羁程。出兵：主胜，但恐将不得力。
毕法云：三传递生人荐举，支坟财并旅程稽，夫妇芜淫各有私，虎乘遁鬼殃非浅，合中犯煞蜜中砒。课经云：甲克支上辰土，支克干上午火。若男年命在支上，女年命在干上，谓之真解离卦。又斗罡系日辰阴阳发用，为死奇。天罡、辰也，灾劫恶煞，相并克贼，乘白虎更临岁月之上，为三死课。天罡临日，则旬内忧；临辰上，则月内忧；临岁，则岁内忧。

甲子日第十局　干上巳
课体：重审，元胎，苛察。
课义：止宜散虑，两贵皆怒，支干俱刑，家庭难住。
解曰：干支俱被上神脱去，止宜散忧释虑而已，占事则无气也。两贵入狱，干谒非其所喜。干支各自相刑，子卯属于门户，门户不利，所以难住。中末长生，德禄既空，独存申金，乃日之鬼，所谓不行传者考初时也。
断曰：初传克制末爻，德禄又临于空地，一切谋为有始无终，不能如意。中末皆空，但以初爻断其事类。
天时：昼占雨，夜占晴。家宅：干支俱脱，恐遭盗贼，人宅俱不平安。功名：虽有虚名，不能长久，或有官无禄。求财：无望。官讼：自相矛盾，官不肯休。胎产：女胎，顺利。行人：马空未至。出行：当从水路，陆行防病。婚姻：可成，夜占女子能饮。疾病：禄神空，恐不能食，春夏占医人得力。出兵：虽有胜兆，必见耗财失众。
毕法云：人宅受脱俱遭盗，脱上逢脱防虚诈，不行传者考初时。课经云：吉神受制，喜必虚声。指南：丑年五月申将加巳。月将龙官内战，必因执政败事。干乘飞符，支见游魂，目今人宅必有灾非。又丁动刃逢，贵履地网，必见公讼拘系。幸勾阴生日，事可辨雪。德神禄马，会人天门，定然位居显要，但值旬空，难以久远。

甲子日第十一局　干上辰
课体：重审，不备，斩关，登三天，狡童。
课义：初财夹克，中午脱气，末乃虎鬼，惊危至矣。
解曰：初传辰为日财，即被甲克，又被六合卯克，即毕法所谓初遭夹克不由己也。中传午为子孙，而申加于午，是子孙与鬼为朋，不可恃以为救。惟幸甲干投干支上之子而就生，亦可以避难逃生耳。辰乃日财，即支之墓，所课支坟财并旅程稽。行商者占此，必致折本，阻于道
断曰：此卦求官，愈尊愈吉，利于干谒天庭之事。小人得此，反为不利。盖知一之课，必知其一而后可用也。
天时：云浓有雨。家宅：家中动作皆宜，宅母主事，有赘婿在家。仕宦：有不次之擢。求财：可望。婚姻：急宜成就，后有好子。疾病：怒气伤肝，医人有力，在东南方住。出行：陆行有阻，水路大吉。行人：失利未归。出兵：得全胜，且获金宝玉帛。胎产：定是男喜，母子俱安，产期甚速。
毕法云：权摄不正禄临支，虎临干鬼凶速速；初遭夹克不由己，后合占婚岂用媒；避难逃生须弃旧，罡塞鬼户任谋为。中黄经云：辰午申为课，三天不可登；病死遭刑殛，讼须省部陈。括囊赋：日临辰位，招两姓以同居。

甲子日第十二局　干上卯
课体：重审，进茹。
课义：解释忧疑，值此偏宜，求谋进取，寸步难移。
解曰：初传乃夹克之财，临于六害，中末传皆脱干气。占者值此，止宜解释忧疑而已。干支皆乘旺气，一动即变为罗网，必触祸机，所以寸步难行也。日阳克辰之阳，辰阴克日之阴，名杂乱课。在内在外，皆有不足之心。末助初传，先难后易。卯乘朱雀临寅，主有口舌、文书之事，进凶退吉。卯乃丁神，十一月占，寅为天马，丁临天马，主有非常之动。若丑为本命，名日本命恋宅，乃无动意，此法极验。盖丑加于子，为恋宅也。
断曰：连茹而进，泄气太甚。若春夏昼占，亦有子孙发贵之象。占此者，不有文书临门，必有口舌生事，亦当谨慎火烛。
天时：久晴无雨。家宅：宅有贵气，或贵官长者旧房，或有子在朋友上用情，以致耗费。功名：剥官煞旺，不利仕途。求财：三传皆子孙，不求财而财自至。疾病：不思饮食，医有速效。胎产：女孕，平安。行人：必因天时所阻，或阻于交易和合之事。出行：防有口舌牵连。婚姻：系贵家女，媒妁亦得力，他日必能持家生好子。官讼：得脱囚系。捕获：盗在正西方，系奴仆军役。出兵：防劫营。
毕法云：所谋多拙遭罗网，初遭夹克不由己。课经云：阴阳拱夹，奇偶有主；凶则重重，吉当累累；时旱多晴，天阴久雨。

乙丑日第一局　干上辰
课体：伏吟，稼穑，斩关。
课义：木克九土，生阴生虎，伤食病胃，贪财祸阻。
解曰：日干一木而课传九土，身极弱而财极重，贪财有祸，此之谓矣。贪多则伤，且生太阴白虎之金，转而克我，病讼之祸，岂能免乎。伏吟诸神各归本家，天地如一，伏而未发之象，稼穑有艰难之意。占得此者，名为鲸鲵归涧，凡事逼迫不由己出。若遇雷神，方能变化。斩关之课，不能安居。惟利隐身避难，暗中不顺，多见更改，或有中止。
断曰：此卦财多身弱，力不堪财，亦恐因财起祸。若得本命行年有生助之神，或冬春木旺，乃可无虞。诸事皆急于前而缓于后，劳而无功，成而不久。惟忧疑患难，却能解散也。
天时：亢旱无雨。家宅：有强梁之妻，把持门户，招事生非。求财：财多反财亏。婚姻：不吉，女亦凶恶。疾病：胃满腹胀，身体黄肿，医药不效。胎产：女胎难养。出行：不能安居，却有阻滞。行人：羊刃临身，恐有刑伤，且恐勾留。出兵：昼将吉，夜将不利。坟墓：防有破坏。
毕法云：首尾相见始终宜，全财病体难担荷，用破身心无所归。课经云：乙日用起见天罡，地上辰昏同此方，像里争端须预备，或于失脱见乖张。

乙丑日第二局　干上卯
课体：重审，退茹，龙德，励德。
课义：彼此无礼，丁禄难倚，凡占凶甚，婚姻为美。
解曰：子卯相刑，谓之无礼。今卯禄乘丁，而被刑于子，乌足恃也。中末空亡，惟解忧释患则可，岂有利于常占乎。子乘太常而合于丑，谓之牛女相会，故占婚姻则吉也。夜占则帘幕临干支上，凡占帘幕官者，不喜空，不喜墓，不喜克，而空亡尤甚，使试官略不视其文卷。又朱雀所乘之神若克帘幕，其文必不能贴合主司之意。干上卯辰相害，支上子丑相合，有自己煎熬，他人逸乐之象。
断曰：此卦旺禄临身，止宜守旧。自有财禄，妄动则变为罗网，祸且不测。当静以镇之，正以持之，不出户庭，乃为良善。
天时：有雨不大。家宅：防盗贼，屋少人多，奴仆不得力。胎产：女胎，见红不妨。疾病：手足拘挛，久病有碍。遗失：在宅内北方可获。出行：旱路平安，水路恐防有盗。行人：思归未至。求财：止得本分之财，求之宜早。功名：未遇。见贵：在家可谒。出兵：彼此相持，彼兵自乱，但恐有劫营暗通者，谨防之。
毕法云：旺禄临身徒妄作。指南：戌将加亥，占鸦鸣。游都贼符临干支，右见驿马、元武，左见劫煞贼符。主有贼八九人，自东北来劫邻人衣物，渡河而去。子发用，故来自东北。子加丑，为八九之数，勾陈遥克元武，五日后必获。

乙丑日第三局　干上寅
课体：重审，间传，时遁。
课义：虎墓辛随，行人病归，名还魂格，迤逦生之。
解曰：凡三传入墓，行人必至。今墓上乘虎，所以病归也。亥乃空亡作用，得末传未土生酉，中传酉金生亥，迤逦相生，故曰还魂。然亥属空亡，终究无力，虽生犹不生也。末传财爻，遁为辛鬼，而乘白虎，求财者岂能免于祸乎，谋事有始无终，见美不美。夜占有失脱。末传未加酉上乘虎，占物主茶叶。此课乃三旬空亡。
断曰：此卦五行潜于湮没之地，四时入于衰败之乡，闭塞不通，暗昧不明。占者身见孤独，别离乡井，虚耗财物，有自立门户之象。惟僧道相宜，余人则否。
天时：密云不雨，阴晴未判。家宅：人旺宅衰，尊长有碍。疾病：肾家虚损，新病解禳，久病则危。考试：文字蒙晦。求财：急于取利，须防祸患。仕宦：马空禄绝，不利差遣。胎产：怀妊有病，婢妾之孕。出行：旱路平安，水路防盗。行人：驿马空，行人未至。出兵：宜止而不行，勿为所诈。
毕法云：三传递生人荐举，有始无终生值墓；干乘墓虎有伏尸，贵人坐狱难干贵。时遁诗云：时不利兮遁闷之，亥酉未兮报君知；君子待时方可吉，小人病患且防危。

乙丑日第四局　干上丑
课体：稼穑，赘婿，励德，游子，三丘，五墓。
课义：循环周布，昼夜辛墓，处此危疑，自来相顾。
解曰：三传不出四课，为循环格。凡事萦纡，不能直遂。课传纯财，嫌财太盛。毕法所云：传财太旺反财亏也。末传墓神乘虎，又遁辛鬼，可课危疑至矣。未为日干之墓，而日干自去临于未，受未之墓，日干又能克未，所谓自来相顾也。支为干之财，上门而利于干，故占者最宜坐守此利。若贪而多取，必有祸矣。所当安于义命，乃为元吉。
断曰；鬼墓加干。墓者，五行潜伏湮没之地，四时虚绝衰败之乡，闭塞不通，暗昧不明。凡占者若有鬼墓加临，必有潜谋暗算，背地侵扰之者。占在病讼，尤为大忌。必三传年命，幸遇冲散，方可免难。
天时：久晴难雨。家宅：虽有田园，反为所累，尊长有悔。功名：财旺生官，恐有丁艰。疾病：大约脾肾之病，惟宜减食节孟，静以养之。胎产：是男喜，防有病。求财：虚而不实。出行：鬼墓临身，出门不吉。遗失：当在土中。捕获：夜占贼在西北方姑贤家。出兵：暗中有损，谍报军情，不可轻信。
毕法云：人宅坐墓甘招晦，全财病体难担荷，宾主不投刑在上。照胆秘诀云：辰阴刑辰罡处孟，定招卑幼惊惶横。夜占戌作朱雀加支，宅中斗斛最多。

乙丑日第五局　干上子
课体：从革，乙奇。
课义：外勾里连，虽被熬煎，众金生水，昼贵同全。
解曰：丑往加于巳，遂成金局伤干，是家中之人外勾里连以酿祸也。幸全金生起子水，而昼贵三传天将，俱来育身，是始虽煎熬，尚赖昼贵人之力，窃其金气，用以解祸。三传递生，以生干上之神而生干。则子之一字，乃全体化煞生身之神，所谓引鬼为生者也。乙干克丑支为财，而支上乘鬼，求财者不免自惊危中取之。干上子，支上酉，谓之首尾相见。
断曰：课名从革，先天后革。凡事多有阻滞，有气则革而增进，无气则革而退失。四课发传，又名蓦越，有意外之忧喜。
天时：有雨恐连绵。家宅：宅主健旺，宅母有病；四月占，尤有刑克。功名：官文两旺，前程万里。求谋：革故从新，渐人佳境。婚姻：女贪男家，能主家政。胎产：胎安难产。疾病：咳嗽劳伤之症，十月占之大凶。官讼：始怨终德，终成和好。遗失：是婢女窃去。捕获：贼党甚多，急难捕捉。出兵：大获全胜，彼必自来投诚。
毕法云：众鬼虽彰全不畏，贵虽在狱宜临干，一旬周遍始终宜，帘幕贵人高甲第，合中犯煞蜜中砒。指南：二月亥将加卯占会试，传将递生，格合周遍，且干支交车生合，主文思滔滔。又朱雀遁丙乘旺，主文词华丽，高中无疑。

乙丑日第六局　干上亥
课体：知一，斫轮，四绝，察微。
课义：生虚鬼实，仕宦占吉，夜因神愿，禄动危失。
解曰：亥水空而申官实，是隆虚名，受实害也。卦得斫轮，仕宦最宜，武职占之，尤有威权也。夜贵乘鬼，临干支上，病者宜祈祷神o，了还香愿，方得痊吉。卯为日之禄神，既被申克，昼占乘元，则为闭口；夜占乘虎，又逢丁神，其动如此，病者岂不危乎。昼占帘幕临干支上，占考试者，当有同里之人，或系祖辈尊行，暗中摸索，有水乳之投。
断曰：生我不生，禄我不禄。求官见贵，虽有喜悦之象，不过深情厚貌而已，难用其力也。密云不雨，凡百占者，皆宜知机而退，守正待时，自有不期然而然之妙。
天时：有风，微雨。家宅：尊长有灾，防损小口，宅母当权，土木兴工。仕宦：任所不远，恐不能久任。功名：昼占可望中式，但恐未必正榜。求财：只宜得本分之财，不能大旺。婚姻：夜占主贵介之女，人亦端好，但不能助夫益子。疾病：胃口不开，肺家亦有病，急还家堂旧愿，医人不得力，秋防加病。胎产：虽是男胎，恐是虚喜。出行：宜于水路，利见贵人。行人：马空未至。行师：不宜躁动，为主者胜。遗失：在门内寻。捕获：四月占之，即见擒获。
毕法云：避难逃生须弃旧，闭口凡占莫测机，鬼乘天乙乃神o。玉成歌云：日鬼加临辰两课，必然官吏到门庭。

乙丑日第七局　干上戌
课体：反吟，稼穑，斩关，关格。
课义：日墓临支，宅有伏尸，三传俱陷，妻丧财遗。
解曰：支乘墓虎，则有伏尸。今未为乙之墓，虽临干支，而昼夜贵神，并未乘虎。然亦以伏尸同论者，虎异而墓同也。三传往来俱陷于空，而皆属于妻财，则占妻者必有鼓盆之患，占财者必有致寇之凶，谓之妻丧财遗，不亦宜乎。朱雀主文章，陷空无气，必然抄袭旧文，不明题旨。春秋占诸事获吉。丑加未，夜将乘青龙，主有雨。
断曰：反吟之卦，孤神无依，事多反覆，百凡疑滞。三传皆财神往来，必有因财而起争端者。斩关发用，有逃亡避难之象。传见孤辰，有别离乡井之象。
天时：乍晴乍雨。家宅：人口不安，宅东有女入墓作祟。婚姻：昼占女子甚秀美，即恐有破败之者。胎产：应得女胎，生亦易育。考试：文字空虚，不贴书意。求财：主有争斗。疾病：口舌起病，不思饮食，即好亦防翻覆。出行：水路可行，恐中道而返。行人：近者即至。遗失：在旧地寻觅。捕获：逃去已远。出兵：须别寻良策，庶可建功。
毕法云：全财病体难担荷，来去俱空岂动移。玉成歌云：反吟占事休言定，往复双双两事因，常占须主身摇动，不动人情有怨心。

乙丑日第八局　干上酉
课体：重审，励德，天狱。
课义：凶里藏利，迤逦而至，昼传夹克，寅全死气。
解曰：酉来克乙，可谓凶矣。得支上午火克之，遂迤逦至末，皆为财也。但三传昼占皆系夹克，则财已无气，而费用百出，争竞多端，岂能安享而无事乎。干上克初，初克中，中克末，为求财大获。酉为日鬼，午火克制酉金，所谓制鬼之位乃良医也。占病当有本家亲人医治，占灾亦有人解救，占讼亦有人辨雪。酉为明鬼，午遁庚为暗鬼。干酉支午，又为四胜煞。凡占皆有自逞其能，邀功见美之意。
断曰：此课三传全受夹克，凡事不能由己，忍耐为佳。
天时：水升火降，当有雨。家宅：主有火烛血光之灾，阴私口舌之事。求财：必主大获，耗费亦重。婚姻：干支俱乘桃花咸池，不成为妙。胎产：是双生，一男一女。出行：正九月不利远行。行人：传墓为来，行人远至。捕亡：易获。遗失：在木柜上寻。出兵：多在中途止息，大宜防夜。
毕法云：宾主不投刑在上，制鬼之位乃良医。古鉴：八月卯将加戌占脱保正。此名官鬼缠身，初传功曹，身已入官，焉能得脱。乙见酉官，蛇缠绕，必被勒认。初传天空，不认即当入狱。中传天后，认即无事。末传勾陈，子未相穿，断然难脱，脱亦复作。支上午作太阴，与我关说，却为他人作内鬼也。

乙丑日第九局　干上申
课体：重审，狡童，从革。
课义：俗庶难任，病讼俱兴，守官宜卜，俸倍职升。
解曰：纯金克身，末传乘虎，庶民遇之，岂能免于病讼。若夜占乃贵德临身，能除一切凶咎。官爻重叠，而催官又临宅上，仕宦得此，知必能升俸增秩矣。金局并来伤干，昼占凶不可遏。若用夜贵，则初传酉金上被蛇克，下被巳伤，又被中传丑土来墓，末传巳火来克，则酉金全然无力。酉加巳为胎坐长生，大宜占孕，不利占产。又丑加酉为腹胎格，来人值此，必占妻孕。缘丑为腹，酉胎在腹内也。
断曰：从革之课，革故鼎新，事主冗杂不一，动摇不定。凡占诸事，皆迟疑不进之象。
天时：风雨兼至。家宅：有阴私暗昧之事，当以礼自防为吉。婚姻：女益男家，然合中有刑，不免妨害。胎产：男喜，难产。官讼：牵连众人，秋占可虑。疾病：患不一症，肝经受伤，难治。出行：不宜远行，陆路遇贵。行人：得利即至。捕亡：可获。遗失：家中二女窃去。出兵：大宜斟酌。
毕法云：贵虽坐狱宜临干，鬼乘天乙乃神o，后合占婚岂用媒，众鬼虽彰全不畏，制鬼之位乃良医，传墓入墓分憎爱。中黄经云：日辰衰木见真金，三传无火却成。

乙丑日第十局　干上未
课体：重审，斩关，富贵，丘墓，阴不备。
课义：支干乘墓，如处云雾，磨罗而归，妻财共聚。
解曰：墓覆干支，人宅昏滞，夜占未蛇更凶。乙畏未墓，归干支上，辰遁为戊，而丑中有癸，戊与癸合，则妻财聚矣。干上虽作日财，却遁旬中干鬼。谓之财遁鬼格，必因财致祸，因食丧身，因妻致讼。春丑、夏辰、秋未、冬戌为关神。秋占此课，乃干墓作关神发用，人口有灾。昼贵地盘旬首，上神乘武，亦为闭口卦。
断曰：三传俱财，财多反不如意。中间见阻，却喜相冲，冲散凶事，大宜解释忧疑。然中末传空，百事逢之，到底归于散漫。
天时：昼占雨，夜占晴。家宅：人宅不能光明，却藏秀气；妻妾欢宁，儿孙诗礼。仕宦：昼占可望升迁，夜占迟滞。求财：须要循分守义。婚姻：可以出赘。疾病：主吐逆惊伤，或气冲而食不化，医在西南方，延之可治。出行：必有阻滞。行人：立至。胎产：男胎，立产。出兵：始虽相持，终归和好。
毕法云：干支乘墓各昏迷，全财病体难担荷，干墓并关人宅废；宾主不投刑在上。指南：二月亥将加申，占起复进京。曰：干支乘墓，时未亨通。干神归支，利静不利动。中末空亡，半途而返。青龙居干发用，今年却当起官。年上酉为印信，阴神见贵生日，必补尚宝(按：官名)之职。

乙丑日第十一局　干上午
课体：重审，间传，龙德，涉三渊。
课义：脱空昼迎，禄作元丁，干官贵怒，凶吉无成。
解曰：午乘天空，脱干之气，而能制初传之申鬼，亦一救神也。卯禄乘丁，昼占作武，恐因禄动而耗费也。夜贵坐克，日贵入狱，干贵者不逢其喜而逢其怒也。中末皆空，则吉凶两不成矣。禄临支上，谓之权摄不正。凡占不自尊贵，受屈于人，或遥授职禄，或受宅上之禄，或将本身之禄，替于儿孙，六乙日皆同。未加巳为两蛇夹墓，占病必有积块，占讼必被囚禁，占事必见凶祸。干上脱气乘空，名脱空格。凡占无中生有，全无实际，所谓脱上逢脱防虚诈也。
断曰：此卦事多隔手，有不能退，不能遂之象。
天时：主晴。家宅：夜占得贤妻，生好子，昼占多虚耗，防失脱。婚姻：女贪男家，亦可入赘，夜占女美。疾病：医人得力，虽危无害。胎产：男喜，八月占即生。行人：寅午日来。仕宦：可作佐贰。出行：宜从水路。遗失：财神空，恐难寻。捕亡：昼占往北方，夜占往南方。出兵：劳而无功。
毕法云：权摄不正禄临支，两贵受克难干贵；鬼乘天乙乃神o，人宅皆死各衰羸。涉三渊诗云：孟动不动涉三渊，申戌子兮在日前；进退艰难还万状，虽然对面隔层天。

乙丑日第十二局　干上巳
课体：元首，进茹，罗网，夹定格。
课义：支干拱传，惟喜春占，疑凶凶有，向后灾潜。
解曰：干乙支丑，夹拱寅卯辰在内，会而为木，克身克宅，凶诚不免也。春则贪其生旺，不为害矣。若一休囚，便出而为灾，故疑其凶，凶未始不有也，但潜伏而向后乃发耳。所谓“旺相相生灾未发，死囚刑克便灾临”者是也。冬春占又为三阳课，天乙左行，阳气顺也，一、日辰在天乙前，阳气伸也，二、用神旺相，阳气进也，三、占此者凡事吉庆。
断曰：联茹而进，顺时而动，吉无不利矣。春占正当交泰之时，依门傍户，可显功名，亦防有兄弟牵连之祸。
天时：先雨后晴。家宅：主不聚财，且防孝服。胎产：女胎易产，颇亦伶俐。婚姻：女家多有口舌欺诳。疾病：棺椁煞见，占病大凶。干谒：且宜止息，不利正五九月。求财：劫财重重，不能生聚。捕获：恐被伤。遗失：恐夹带在人身上。出兵：申严号令，须防间谍。
毕法云：所谋多拙遭罗网，彼此猜忌害相随。通神集云：起日离辰，不出家庭(谓四课三传，皆寅卯辰巳午也)。玉成歌云：三传带合须干谒，类就其干众所占(如甲乙日见寅卯入传也)。括囊赋云：内出外而己求，阳人阴而被索。

丙寅日第一局　干上巳
课体：伏吟，元胎，自任，临官，励德。
课义：干传入支，行人远归，禄财生聚，所卜皆宜。
解曰：初从干上，末归支上，乃我托人干事也。支马在申，传归支上，行人虽远，必至。禄马长生，与财相聚于三传，所求无不遂意。但课体刑冲，善始保终为吉。
断曰：此自任之卦，又名元胎励德。占事静则宜，动则滞。事主藏匿，屈而不伸，君子守正修德则亨。求官见贵，喜逢禄马，但不脱刑冲，美中未美也。凡占遇励德之课，当思致君泽民之意，自然有泰无否。春夏吉，秋平，冬忌。年命在戌亥者，不利。
天时：主先晴后雨，见虹电，刮风。家宅：人财兴旺，不利六畜。婚姻：难成；昼占子多，夜占女性悍。胎产：易产，胎防犯聋哑。疾病：主脉紧滴，寒热，不进饮食，然末传生干，易愈。求财：未称意。失物：不出其家。捕获：不出邑里，动中得获。出行：不果，在路安。行人：远行回轮，近行将至，应在亥戌日。争讼：和息则吉，不然招刑险。征伐：防诈，又不动之象。
毕法云：我求彼事干传支(有礼下求人之意，旺相吉；凡伏吟，惟六丙日吉，缘初传为德禄，中传为财，末传为长生也，各忌空亡)。风后元经：丙辛日，寅为游都敌主帅，冲为鲁都敌偏帅。若临于日辰之上，敌帅当日即至。玉成歌云：伏吟举动心无遂，刚主行人到户庭。

丙寅日第二局　干上辰
课体：知一，斩关，退茹，天网。
课义：畏空官鬼，病防再至，子丑夜常，牛女合位。
解曰：亥为丙之官，子为丙之鬼。亥既旬空而临地盘子位，又日贵夜贵皆落空处，占病官鬼为主，故畏其落空，防其再发也。凡已了之事占此，俱恐复生事端，举病占以例其余耳。子与丑合，而夜占乘太常，是为牛女合位，占婚宜之。拔茅连茹，事多蓦地，三传退神，先难后易。
断曰：此卦官贵财元皆空，求官见贵，皆枉劳心力。喜干奇支仪临口，旬奇临辰，旬仪发用，能逢凶化吉。阳日比阳，主事起同类，或自外来，大约宜改图去就。
天时：昼占孟雨还晴，夜占密云不雨。家宅：空阔难居，多口舌，防火灾。婚姻：昼占不成，夜占易合，不烦媒妁。胎产：是男，难产，产或不育。疾病：暴病醮神即愈，久病医药无功。求财：微未艰难。出行：宜迟，宜从陆。行人：近出即到，远者亥日到。盗贼：脱逃拒捕，出旬必获。
毕法云：屋宅宽广致人衰(支阴发用，为家鬼生支克干，惟宜兑卖宅舍，以钱预备灾患之费)。二贵皆空虚喜期(旦暮贵人皆值空亡，如干谒贵人，已蒙许允，后被他人搀越，或有人报喜，且勿信，或同姓名人，终非我喜，诚为虚喜而已，反有所费也)。

丙寅日第三局　干上卯
课体：重审，间传，龙战，隔角。
课义：虽生难恃，子卯无礼，反为败神，切休恋贵。
解曰：木虽生火，而丙火败于卯，何足恃也。卯来刑子，子息不律，无尊卑之礼也。两贵皆空，不宜求贵。干支皆败，不宜讼争。极阴之课，课体冥蒙，合中有破，百事逢之不利。
断曰：此重审之卦，又名龙战。主身心迷惑，进少退多，必当详审而折衷于理，庶免咎悔。四时占之，皆有始无终。昼占多诈，夜占贵人登于天门，却无阻滞。若占人年命在子，两贵拱之，必有贵人虚声相助。
天时：久阴，多雨有风。家宅：损人口；昼占有火烛惊怪，夜占有喜事。婚姻：不成，成亦有刑克。胎产：生女，难产有惊。疾病：病淹缠，医不效，昼占尤为危急。求财：费力难得，得之亦不利己。失盗：为内贼，匿不出，又为捕人纵盗。出行：宜缓，速动防水火灾。行人：迟归，先得信。争讼：此不胜，彼破财。兵战：防虚诈设伏，宜坚壁清野待之。
毕法云：干支皆败势倾颓(干支上皆逢败气，占身气血衰败，占宅屋舍倾颓，尤不可告诉阴私，必至牵连己过，同时败露)。宾主不投刑在上(干上卯，支上子，干支上神各为无礼之刑；主交涉，各有异心，讼必两败)。风后元经：支上神生日上神，又两神相刑，探报半虚半实。昼占虚诈不实，归于两军和解。指掌赋云：大吉小吉作勾陈，斗争田地。

丙寅日第四局　干上寅
课体：蒿矢，元胎，龙德，不备。
课义：执弓忘矢，事声迤逦，舍此危疑，彼来生己。
解曰：神遥克日，发用旬空，是犹执弓而亡矢也。末传迤逦冲起空亥克干，乃声势危疑而已，不足畏也。中传之财，切不可取。喜支来生干，静守为吉。
断曰：此蒿矢之卦，一名元胎，以四孟发传也。而用神空亡，事主动摇，人情倒置。干谒占之，主客虽和，阴有侵损。人自外至，不可容纳。须防口舌官事，西南而至。老人小儿占之，反为人吉之兆。亥年月时，占事有成。
天时：久雨必晴，久晴虽有雨，不大。家宅：利老幼口，阴人不和。婚姻：夜占吉，可用，犹宜迟归。胎产：防小产，产母安。疾病：病虽小而难痊，妇人啾唧，老人小儿即愈。求财：无利，遇利且勿取。失盗：贼在西南，赃不获。出行：东方吉。行人：在路上，有虚惊。争讼：纷扰忧疑，终归解散，不能为害。征伐：开地千里，战胜之兆；然用神落空，宜持重观变，方不失众；正五九月尤不可轻动，当行反间，亦可得敌臣之功。
毕法云：彼求我事支传干，互生俱生凡事益；鬼乘天乙乃神o，龙加生气吉迟迟。课经云，此俱生格，乃干上神生干，支上神生支。又皆值长生，彼此和顺，宜合本营生。又支加干上而生干，名自在格。

丙寅日第五局　干上丑
课体：重审，炎上，斩关，狡童。
课义：自墓传生，先迷后醒，全无和气，上刑下刑。
解曰：初传戌为火墓，末传寅为长生，此先迷而后醒也。事防再举，病防再发。寅刑丙上课巳，而丑刑支上神戌，日辰上下相刑，何和气之有哉。丑为甲子旬奇，今临课首，占官当居一品之尊。贵人廊庙常人得此，犹可散凶。
断曰：此卦象火旺太过，有燎原之势。明事反成暗事，图谋枉劳不遂。卯生人占之，遇贵登天门，权要无比。犹嫌性太刚躁，须容忍乃无伤也。余占多虚少实。
天时：早热，时有雾及闪电，有雨亦微。田禾：乾旱，低处有收。家宅：防火烛；昼占有奴婢欺主作奸。功名：可得显名，虚而不实。求财：未遂。婚姻：自相得，不用媒；又云，起天后，终六合，名为u女格，最忌。胎产：防不育；如系狎邪私孕，反可育。疾病：为热，为闭结，新病作福，保之可愈广久病危，即愈亦防再发。遗失：奴婢所偷窃。出行：宜东方，宜从陆，下人投势利北。行人：干墓临支发用，若系奴仆幼辈，出旬即到。争讼：宜得有力调解。征伐：将尊功高，然须慎重，勿食饵兵，方解忧释难。
毕法云：尊崇传内遇三奇，先难后易墓先施；干墓并关人宅废，合中犯煞蜜中砒。袖中金：魁临支，中传白虎，为斩关得断，利于逃亡。观月经：甲子于甲戌，大吉两旬奇；万事皆和合，千灾速解离。

丙寅日第六局　干上子
课体：知一，四绝，度厄。
课义：彼己灾殄，三传外战，干支坐墓，事终难辨。
解曰：干遭水克，支受金伤，己与彼俱灾也。三传皆地盘受克，为外战不和之象，且递克至于干神，须防人来凌己。巳坐戌上，寅坐未上，则为自临墓库，甘于昏晦，是非何辨。干上旬首，支上旬尾，初传生末传以生干，而支神生干神以发用，是谓引鬼为生，顺正无咎，妄求有悔。
断曰：知一之卦，求官见贵吉，但惊疑不定，人情失和。所喜辰为干奇支仪，临干支阴。子为旬仪，临于干上，能转祸为福，化难成恩也。
天时：多雨少晴。家宅，人宅俱坐墓，必近有坟堂庙宇；酉加寅，主尊长有灾。科名：可获高第。婚姻：夫妇和合，恐家中尊卑不喜。求财：大有得，恐因财生恼。疾病：幼者不吉，祟惊宜禳，老年人虽病易痊。投谒：主宾集会猝然，有暗昧之惊。失脱：或是金物，或坠水中，宜寻。出行：宜缓。行人：迟至。争讼：事起同类，宜和。兵战：主将坐谋，当以奇兵远出取胜。仕宦：防被台省参劾。
毕法云：一旬周遍始终宜，人宅坐墓甘招晦，支干全伤防两损。观月经：三上来临下，小者必低蕤(鬼发初传，而中子孙，末父母，小口不利)。袖中金：六甲旬首见于初传，是为仪神发用。末传得吉将，始终喜庆之卦也。

丙寅日第七局　干上亥
课体：无依，元胎，比用，察微。
课义：交互虽密，合之却益，德禄鬼财，并无实迹。
解曰：四课两互，六合相交，有德应之，成事却有益也。德禄鬼财，往来不定，吉凶皆不足言也。鬼陷空亡，不能为害，惟鬼加日辰三传，而年命无制伏者凶。
断曰：此无依之课，十二神各易本位，无所凭藉。来者思去，去者复来。况干上阳神阴神俱值空亡，凡动无益。但当镇之以静，行之以礼。三四九十月，得此稍吉，吉中终藏凶象。
天时：晴雨不常。仕宦：防遭弹劾，若上书献策，或受斥责。家宅：主移徙改造，又居左右近通衢。婚姻：两家有是非，媒妁奔走。胎产：防堕。求财：得而复失，亦多争端。疾病：寒热往来，鬼空可即愈，亦防复发。失盗：贼难获。出行：近行即反，远行正五九月不利。行人：于路不安，或有阻隔。争讼：变诈百出，多费解释则易。兵战：宜休甲息马。
毕法云：支干值绝凡谋决，鬼乘天乙乃神o，支干全伤防两损，彼此猜忌害相随。心镜云：无依是反吟，逃者远追寻；合者应分散，安巢别改林；守官须易位，结友也分襟。袖中金云：刑冲破害，事带两端。指要云：天地乖隔，南北相违之象。动则宜，静则扰，主两事，用神旺相始宜。又云：反覆不定，病主两症。一名结绝格，若占得昼贵，尤宜告诸贵人结绝凶事。

丙寅日第八局　干上戌
课体：比用，乘轩，铸印，察微。
课义：两蛇夹墓，家遭咒诅，熟视三传，略无好处。
解曰：墓来覆于而两蛇夹之，晦而且凶也。天空加巳，主奴婢于灶卜咒诅家长，或灶有损破。三传课灯空脱，何好处之有。天空乘巳被克，方可言灶破，遇戌墓方可言奴婢咒诅。
断曰：此卦宅暗人昏，善恶混处，诈变不一。幸传入空亡，不过虚惊而已。求官见贵，摇摇不定。须宁心忍耐，见怪不怪。广积阴德，暗中自得神明之佑，久而凶消吉至。
天时：阴晦霾雾，久得清明。家宅：奴婢咒诅，灶自破坏；又主宅近庙墓，窗户幽暗。婚姻：夫妇和合，家道有成。胎产：是女，恐临盆不育。功名：蹭蹬未遂。求财：得而复失。交易：和合而未成。投谒：虚费跋涉。疾病：主上逆呕吐，宜服丸方。逃亡：自归。捕捉：难获。出行：不得抽身。行人：即至。争讼：多诈。坟葬：兆吉，宜子孙，可发贵。
毕法云：两蛇夹墓凶难免，支干乘墓自昏迷。课经云：墓覆日辰，人宅昏沉，如在云雾中行，凡占皆不亨快。古鉴：戊申六月丙寅，未加寅占身位。支干带墓鬼发传，传归日上。六月死神在戌，两蛇夹之，带迷惑煞，主伏尸为殃。鬼入宅阴，归于日上，渐次侵人。中传虽有生气，受死气之克化鬼，戌年戌月未时死矣，后皆应。先因造宅筑基，掘去古坟十余也。

丙寅日第九局　干上酉
课体：重审，从革，地网，龙德。
课义：守死赔钱，夜将助焉，所得一贯，家费万千。
解曰：酉虽为丙之财，而丙火死于酉，况夜将皆土，脱干之气，为耗无穷。三传虽会成财局，难供宅上午火之费，是所人者一贯，而所出者万千也。
断曰：此卦合中有破，笑中有刃　先天后革，变金成铁。事防再举，病防再发。大忌命上乘水，乃为自招其殃。求官见贵，多不喜悦。凡百谋为，成而有变。惟文明之象，足以应之。可得去旧生新，以合从革之义。
天时：多晴少雨。家宅：人口不宁，兄弟不和。婚姻：合中有破。胎产：午加寅，主正妻有孕。科名：文字改变从新，可得高捷。求财：得少去多，且有口舌。疾病：隔塞中风，或禁口痢，或伤筋骨，皆有凶象。失脱：有见贼人，却不肯说。出行：不利西南，防破财。行人：书信浮沉，盘费不继。争讼：不得伸理，须防人暗害。兵战：宜偃旗息鼓，屯积粮草。
毕法云：两贵受克难干贵，传财太旺反财亏；宾主不投刑在上，合中犯煞蜜中砒。袖中金云：旬尾加旬首为闭口，凡占多主秘密，不能测其机关，告贵不允，枉狱不伸。观月经云：一下贼其上，顺行忧浅，逆行忧深。入墓有害，传生可避。

丙寅日第十局　干上申
课体：重审，进退，不备。
课义：递相荐引，夜无凭准，屈尊就卑，所谋和允。
解曰：三传递生，必有荐引之喜。但中末空陷，未免徒有其名。夜将凶多，尤虞阻滞，其无凭准宜矣。干就支生，占者凡事心存谦抑，则所谋可成，所求可允。
断曰：此卦重审元胎，干乘支马，支乘干禄，富贵兆也。申为财，加巳为用。中传官鬼，三传递生日干。昼占六合为用，贵人登天门，主谋为利禄，人财纳官，或得上人荐举，终履高位。夜占财被蛇伤，况遁出壬癸，中末空亡，恐因贪召祸。
天时：多小雨，有电。家宅：多隙地，有藩篱，人口安吉。婚姻：先刑后合，媒妁玉成。胎产：是男，易产，天后落空，恐或不育。功名：昼占得京职，须有嘱托；夜占有悔。求财：有关节货赂。疾病：从色孟得之，支生干，可愈。失脱：昼占不寻自来，夜占不可获。出行：从西绕北，至东大吉，夜占路中防失财物。行人：若系幼辈即到。争讼：须用财贿关节，夜占不胜。兵战：宜设备，利为主。
毕法云：权摄不正禄临支，三传递生人荐举，日辰禄马财官动，富贵干支逢禄马，用破身心无所归。袖中金云：申加巳，名生胎，为忧课，主事生新，心忧身喜。课经云：三传递生，日辰生旺，主人亨利，时运开通，故名亨通。若值空亡破刑，凡事亦难就矣。

丙寅日第十一局　干上未
课体：重审，间传，斩关，励德。
课义：壬申乘马，见财难舍，得来何用，添修屋瓦。
解曰：申财遁为壬鬼克日，如此得财，可谓从危险中出矣。既在眼前，谁能舍之。然丙得申财，旋为支上辰土脱去，支为宅舍，非添修屋瓦而何。
断曰：此卦辰午申三传，名为登三天。惟利君子，不利小人。贵者将迁，下吏罢退，庶人居宅不安。又主进中有退，凡事必费力而成。人有私谋暗祷，喜逢此占。
天时：雨迟不大，旋霁有晚霞。家宅：费修理，宜开西方门。婚姻：不宜。胎产：应得女，易产，有虚惊。功名：正途得超擢，异路防蹉跌。求财：费力，得不偿失。疾病：见凶，宅神为祟。捕捉：贼匿私门难缉，或远去不可追踪。出行：利速行，宜西方。行人：将到，于关津处为轩盖所阻。争讼：须越诉省部得伸，又两造势卑者遭谴。兵战：宜暗设伏兵，昼占不利，夜占大胜。
毕法云：昼夜贵加求两贵，罡塞鬼户任谋为；龙加生气吉迟迟，鬼乘天乙乃神o。袖中金云：天罡临支发用，传有白虎，为斩关得断，更带血支羊刃，必伤人而走。指南载：戊寅三月丙寅日，戌加申占请告。决其不允，更主升迁。盖因官登三天，传将进引，又龙神乘相气，太岁加行年，而生青龙日干也。后果屡疏不允，旋历显任。

丙寅日第十二局　干上午
课体：重审，进茹，六化，龃龉。
课义：第四课用，末与日共，格号朝元，百发百中。
解曰：支阴发用，末传又归干上，乃朝元格也。事有终始，发无不中。干支皆乘旺神，事可坐谋而得。又第四课发用，课名蓦越，事出蓦越而成，又为过去之事。课用年命空亡，或为人代占。
断曰：此卦乃朝日格。昼占青龙在末传，夜占青龙在初传。事主成合，不求自至，无心中得。但传进贵逆，事虽顺速，境有迟阻。遇空亡，反可消灾避祸也。
天时：时旱多晴，时涝多雨。家宅：宅旺人强，不宜兴作改造。婚姻：另议。胎产：是女，若已四胎后，当连得男矣。科名：得熟题佳作，可望连飞，但喜中逢破，须防贴出磨勘之类。求财：或自至，有心求之不得。疾病：淹缠不伤身，忌轻换医药。逃亡：虽远，不缉自归。出行：宜多约伴，主速归。行人：占日已启行。争讼：牵连未结。兵战：昼占防有敌急攻急围，夜占必胜，终归降顺。
毕法云：所谋多拙遭罗网，互旺皆旺坐谋宜。课经云：丑加子为腹胎格，盖子为日胎，丑为腹也，值此来意必占妻孕。又云：主客、父子、夫妇皆极兴旺，不利谋动，惟宜坐待；或已遭丧失，孟复旧业，得此极佳。倘外求远动，则变为罗网，缠绕身宅，反为灾祸。订讹云：连珠课，主吉凶重叠不已，进连珠事顺。

丁卯日第一局　干上未
课体：伏吟，三交，龙战，奇化。
课义：三重卯丁，子水居中，动用非细，鬼贼须逢。
解曰：丁乃变动之神。此课三丁叠见而三传刑冲，所动必惊人之事也。但鬼贼在中，为害亦小。盖子卯相刑，而午被子克。三传凶神相为制伏，所闻忧患，皆属虚声，若昼占末传乘虎禄，亦惊忧难守也。此卦不可便言伏匿不动，支神传首，皆旬内丁神，必静中求动，不可不知。
断曰：此卦亦名三交，有进退不能之象。又名龙战，主身心疑惑，进少退多。占事静宜动滞，凡百谋为，皆不能远，两头干事难成。春吉冬平，夏秋忌。
天时：久晴夜占有微雨。家宅：不宁，小口有凶灾。婚姻：两无益，不成。胎产：防胎伤腹中，久不出。功名：宜安卑处贱，躁进则凶。求财：无益。投谒：虽不藏匿，必在他处方见。疾病：胎孕聋哑，或不语呻吟，淹滞日久。失脱：不远，可获。出行：屡改日期，终不成行，行必有惊恐。行人：速至。争讼：主为田宅，防有刑责。兵战：不利，宜固守。
毕法云：信任丁马须言动。观月经云：忽然值恶将，破散别离情；刚日刑中正，柔日宅内惊。袖中金云：用支无德，刑中有害；破中有合，凶中有吉；祸福倚伏，不可执一。

丁卯日第二局　干上午
课体：重审，退茹，夜衰，三奇。
课义：禄在虎旁，勿恋寅乡，食一粒粟，失半年粮。
解曰：午禄乘虎不可守也。若恋寅木之生己，则引入初传脱乡，贼必相机而起矣，其耗费岂小哉。所谓贪一粒之粟，而反失半年之粮也。
断曰：此重审退茹之卦，凡百谋为，多有阻滞，守旧则吉。占主下不顺上，事从内起，或缘女人，兵讼后者胜。贵顺吉，贵逆凶。墓绝传生旺吉，生旺传墓绝凶。初克末吉，末克初凶。全要末传得吉将，天月德等，可化凶为吉也。
天时：有雨，昼占雨难得。家宅：宅近坟庙河池，常有孤寡老阴人是非。婚姻：不成。胎产：宅神冲动胎神，防不实。科名：有奇遇，而抗罂眨防错误贴出。求财：财不顺理，得亦即耗。投谒：两贵皆空，所至不利，或有意外遭逢。疾病：迟愈，昼占见寒热凶。失脱：难寻。出行：不宜。行人：留滞旅舍，或有恙。争讼：彼此不利，宜和息。兵战：宜集众筹画，亥年月小利。
毕法云：日乘旺禄休狂妄，鬼乘天乙乃神o，二贵皆空虚喜期。袖中金云：退茹三奇丑子亥，为入墓卦，有收藏之象，仕进无心。课经订讹云：甲子旬用丑为三奇，盖丑为玉堂，鸡鸣于丑而日精备。占主凡事逢凶化吉，不忌刑杀；士有奇遇，官有超擢，兵以奇胜，若奇精有损，福亦减半。

丁卯日第三局　干上巳
课体：涉害，间传，察微，极阴。
课义：传课俱阴，事转沉沦，递相脱赚，勿依贵人。
解曰：极阴之课，昏迷太甚，事转沉沦之谓也。巳火脱卯，而丑土脱丁，干支神互相脱赚，得于此而失于彼也。又昼贵受克，而夜贵受脱，贵人方自不安，焉能复为我干事乎。且二贵皆空，虚喜而已。经曰：极阴之卦丑亥酉，百事逢之悉皆丑，信哉。
断曰：此卦为俱比于阴，而用涉害，事有两而取一。历诸艰阻而后已，乃苦尽甜来之兆。宜晦迹韬光，不宜侥幸求益。目前未遂，终须勤而有得。
天时：密云不雨，有风。家宅：主向北房不聚财，难发贵。婚姻：有阻。胎产：迟滞而安。功名：先费机关，后得称意。求财：急取则得，缓即消散。投谒：相见和悦，而少实际。疾病：主久病，虚脱。失脱：失物可寻，逃人难获。出行：路有险阻。行人：跋涉不还。争讼：彼此脱赚，忧疑百端，控省部，方得伸理。兵战：渡水穿林，士马劳倦。坟葬：墓神克日干纳音，不可用。
毕法云：二贵皆空虚喜期，鬼乘天乙乃神o。课经云：正月丁卯日，亥将丑时，二下贼上。若先取涉害，不取仲神，则丑加卯前行，只历辰中乙木一重，归本家丑位。亥加子前行，历辰戊未己戌土五重，归本家亥位。亥涉害深，当取亥加丑为用，三传亥酉未。

丁卯日第四局　干上辰
课体：遥克，二烦，天网，三交。
课义：禄乘元虎，重遭鬼苦，中间闭口，尚忧门户。
解曰：初鬼缠，中财闭口，末禄虎元，皆无足取。幸虽遭初传子鬼相克，赖系蒿矢之微，干上辰土又能制之。所忧者，子卯相刑，门户之间，有不利耳。
断曰：此卦占者，多因内事，或来外侮。如有凶势，不久自休，忧喜皆未实也。事远难就，后动方宜。喜旬仪发用，二贵顺行，纵有恶煞，不能为害。久之渐生吉庆，和气盈门，刑伤解散矣。
天时：阴噎(按：阴有风)变幻，有雨不沾。家宅：主尊卑大小不睦，宜小心门户。婚姻：不宜，合则有损。胎产：有虚惊。功名：有进步，禄未厚。求财：艰难得之，亦或贵人默助。疾病：主脏腑有灾，虚劳惊恐，遇良医速愈。失脱：可寻。出行：不利远行，兼忌正二月。行人：即回，路有惊恐。争讼：宜解，防遭责罚。兵战：冬占利出兵。
毕法云：彼此猜忌害相随。袖中金云：蒿矢第三课为用，乃辰之阳神自战。两阳相克，重而有力，不可先动。指窍云：三交家隐奸私客，不是逃亡即避。曾门云：三交德气在内，刑气在外，利于居家，不宜远行。凡百举事，喜者反怒，解者复结。课经订讹云：第三四课发用为远射，凶势渐小矣。

丁卯日第五局　干上卯
课体：元首，曲直，四墓，复生，不备。
课义：传课循环，事在关栏，木局休恃，昼将宜看。
解曰：四课三传，不离亥卯未三字，是循环不已也。主事即多端，不出关栏也。木局生干，似乎可恃。而昼将纯上，又来脱干，是得失相半，不能全美也。卯虽生干而亦败其干，亥虽生支而奈坐旬空，利宅不利人，利彼不利己。
断曰：此卦一上克下，三传木局，名曰曲直。今卯加未为先直后曲。譬如美材逢春畅茂，惜渐有朽蠹之忧。惟德足以合之，斯成乔荫，不致始菀终枯。丁日枝枯者，火脱木也，此就局言。若以日干言，则局于干又为父母矣。大凡君子吉，小人凶。
天时：多风少雨。家宅：宜增造。婚姻：彼此华贵，本属旧戚，秋冬及夜占不利。胎产：生男，夜占不宁。功名：贵显，外任宜东方。科第，春试利。求财：易得，昼占脱气不利。疾病：主风症、肝气，乍病易愈　久病难愈。失脱：在西南方，茂林木器中。出行：往东方得利。行人：即回，传信不实。争讼：宜得贵人调解，祸患不成。兵战：利主，先者胜，又见罢兵之象。
毕法云：互生俱生凡事益，鬼乘天乙乃神o。观月经云：利用为船车，修造觅材植，百事悉亨通，春占必好极。指掌赋云：三传纯父母，不求安而身自安。又云：见生不生，不如无生。

丁卯日第六局　干上寅
课体：重审，地网，天狱，传墓。
课义：干上长生，守则无穷，动逢鬼墓，命忌巳宫。
解曰：寅乃丁火长生，能守则终身用之不尽。弃而不守，动逢鬼墓矣。若其人本命在巳，巳(按：当为丙)中有丁(按：当为丙)，则既被戌墓，又逢子克，难保其延长也。毕法云：龙加生气吉迟迟。谓青龙乘生干之神，又作月内之生气，虽目下未见峥嵘，却能徐徐发福。若三月夜将，占得此课便是。
断曰：此卦若炉冶既成，谋孟铸印，卯不入传，则为模损，勿用。占者当思改革，或安心守旧，自有生意。若更妄动，虽费尽工夫，不免化金成铁。
天时：昼占有雨，即晴；夜占久晴后雨，有闪电。家宅：主隳废或借与人作践。婚姻：主和合，又主私合，不烦媒妁。胎产：胎气不宁，夜占难产。功名：贵顺可得，亦未通达。求财：得之甚难，耗于妇人。疾病：主颠狂，新病即愈，久病见危，宜用符药厌祷。失脱：系奴婢所窃，未离家。出行：近行，宜屡迁其地，远行宜止。行人：干墓临支，立至。争讼：主息而复起。兵战：主失众不利。
毕法云：后合占婚岂用媒，干墓并关人宅废，将逢内战所谋危。课经云：春丑、夏辰、秋未、冬戌为关神。如日干之墓作关神发用临干，则应宅废人衰。如丁卯日冬占，戌加卯发用是也。

丁卯日第七局　干上丑
课体：反吟，三交，二烦，斫轮。
课义：满地皆丁，岂容少停，夏昼火厄，贵财夜迎。
解曰：课传四卯皆丁，其动非细。况兼反吟冲动，岂容少停也。夏火旺之时，昼占酉为火鬼，乘朱雀以克宅，主有火灾。夜占则酉为天乙，定得贵人之财也。又支干上神，互克干支，亦名芜淫。今干克支上神，为真解离卦，或夫妇行年，又值此者尤的。支上癸酉，为财遁鬼格，又为财作闭口格。
断曰：此无依之卦，亦曰斫轮。传见卯酉，和而未和，反覆蹉跎，君子贞吉。若勉强而成，毕竟损多益少。故合者则为任重致远，有迁除之喜，否则虽动无益，有疑莫决矣。惟利反覆旧事，或改换门户，以应其兆。
天时：忽阴忽晴，多早。家宅：主门户破坏，夏占防火灾，又主夫妻反目，阴人不宁。婚姻：有刑克，不宜。胎产：防堕或病，哑。功名：大利，昼占主考试之官，夜占奉朝命召对，宜迟发。求财：财出贵人，难于启齿。疾病：反覆未宁，或患口痢，或咽喉肿塞，或痰厥，不纳饮食。失脱：远去，难寻。出行：宜从陆，利西方。行人：在路，复展转他处。争讼：闭门结讼，各投势要。兵战：互有伤损，坚守为宜。
毕法云：夫妇芜淫各有私。课经云：火鬼乘蛇雀克宅，主家中火灾。火鬼者，春午、夏酉、秋子、冬卯是也。如夏占此课，酉加卯昼将，乘雀克宅，须以井底泥涂灶禳之。

丁卯日第八局　干上子
课体：重审，铸印，乘轩。
课义：彼己皆凶，空墓居中；末丁初马，事无定踪。
解曰：干被子克，支被申克，彼此皆凶也。戌为空墓，而居中传，主事体中间蒙蔽不明。传墓非吉象，逢干墓，事即当止。而初末马丁动摇，驰驱殆无宁刻。若仕途得此，必得荣差也。
断曰：此重审之卦，亦名铸印。巳为炉，戌为印，卯为印模。戌卯空亡，则为破印损模，或难迁擢。人宅俱被克制，子加未，举事无终始。申加卯，为竞强争进，主有侵损，喜得铸印乘轩之格，可以远患就福也。
天时：或有雷，或有虹霓，雨少。家宅：人口小损，屋破坏，主远出。婚姻：就婚贵家吉，娶即非正。胎产：末传刑胎神，防堕。功名：掇巍科，应显辟，尤利署印，独不利家。求财：宜远投人，重求轻得。疾病：有祟，昼占甚危。失脱：自还。出行：仕宦最吉，余主避灾。行人：必归，不能如期。争讼：患难忧疑之事，和好而止。兵战：罢兵息甲，信使往来，讲和之象。
毕法云：支干全伤防两损，后合占婚岂用媒。课经云：丁卯日，申加卯，昼将上乘六合，为六片板格。缘六合乘申临卯，为尸入棺。申者，身也。卯者，棺也。占病不宜，又当察其类神而言之。占妻病必死，盖妻财入棺故也。

丁卯日第九局　干上亥
课体：重审，曲直，不备，回环。
课义：昼将脱丁，传却生身，好恶中半，遁循贵嗔。
解曰：昼将皆土，脱干之气。三传皆木，又生丁火。一生一脱，可谓好恶各半矣。课传不离亥卯未三者，是循环无端也。昼夜两贵，皆受下贼，见必嗔矣。以回环格言之，此系重审，非涉害也。占凶凶成，占吉吉就，又名盘珠。
断曰：此卦宅暗生空，大体有冥蒙锢蔽之象，凡事主勾留不遂。中传亥值旬空，是为栋梁之材。其中朽腐，不堪任重，良工袖手。若舍而他求，可获顺利。春占、夜占吉。若占病，亥虽日鬼，空不足畏。未受支克，亦不能救。主医虽识症，实无成功。
天时：有风，出旬乃雨。家宅：宅近庙墓，多树木，主贫窘。婚姻：不成。胎产：主生女，难产。功名：目下难成。求财：外求无得，作家有益。干谒：不遇，遇必遭主人之怒。疾病：为虚脱或目疾，求得良医，医自有恙不至。失脱：难获，在林内或人入箱柜。出行：未能离家。行人：占久出者即至，占方出者仍回。争讼：昼占为田土，夜占为口舌，防有枷扭之灾。兵占：利为主，宜后动。
毕法云：两贵受克难干贵，制鬼之位乃良医，鬼乘天乙乃神o。袖中金云：木以水为根，丁日枝枯。课经订讹云：自上传下则曲，亥加未是也。卯加亥，先曲后直，始难终易，风传事多不实。

丁卯日第十局　干上戌
课体：重审，三交，六仪，地烦。
课义：交车眷恋，递相推荐，自己昏迷，权摄可羡。
解曰：午未卯戌，交相眷恋，自初传递生，直至于干，为有人荐举之象。戌墓覆日，自己昏迷也。旺禄临支，权摄可羡也。正月初五六七，二月初三四五，三月初一二三，四月初一，遇此日皆为地烦卦。
断曰：此卦三传递生，主人亨利，时运开通。惜日遭墓覆，主昏晦而未明。人宅受脱，亦虚耗而不实。又三交事体勾连，二烦触处荆棘，俱宜慎之为吉。中末临旬仪支仪，主渐获后福。
天时：久阴，亦时有雨，得雷而晴。家宅：家有阴私不明之事，兼防盗窃财物，女口有灾。婚姻：易合而不宜。胎产：易产，防产后血脱。功名：被荐，而自失机会，署印袭职则吉。求财：得即耗散，大约耗于筑坟造屋之类。疾病：或血症，或产症，皆系虚脱，宜补。失脱：不宜根寻，寻之反损。出行：利投亲赴荐，防遗忘物件。行人：丑寅日到。争讼：得吉者有人暗助，凶者防徒流之罪。兵战：有来使，多虚少实，始终不一。
毕法云：权摄不正禄临支，三传递生人举荐，人宅受脱俱招盗。课经云：午加酉为死交，酉加午为破交，反吟为反目交，皆不能成合之象。课无阴合，则名三交不交，或年月日时皆仲，则名三交不解，二者祸甚于交也。若气旺将吉，又名乘轩，占官大贵。

丁卯日第十一局　干上酉
课体：重审，间传，励德，龙战。
课义：昼夜贵聚，事无凭据，本身力弱，占病深虑。
解曰：夜贵被克，昼贵空亡，虽入用传，不得其力。况贵多则事不归一，贵人不救病。丁火死于酉，本身力弱，所以深可虑也。末助初财，遍地贵人，反无依据。酉财昼雀夹克，中末空亡，用破传空，身心不利。如用夜贵，名咄目煞，乃贵人咄目专视，反坐罪也。
断曰：此极阴之卦，事见冥蒙。酉为闭口，又遭夹克，心迹难明，告贵不允。又卦名龙战，事主进退逡巡，疑惑不定。若积德之家，自致安宁。倘生妄求，必成灾悔。
天时：久阴。家宅：虚耗，主出孤寡善人，或欺诳不实之人。婚姻：不宜。胎产：胎动不安，生女，防哑。功名：已仕转动，未仕蹭蹬。求财：不由自己，任人予夺。投谒：先天后违，主客异志。疾病：主气病，或呕吐咽塞，或在心肺，乍病愈，久病危。失脱：逃人自归，失物贼系妇人，见者不肯言。出行：遇贵无益。行人：春秋占必来，冬夏占不至。争讼：利后动，终解释。兵战：昼占虚诈，夜占有功，虎头蛇尾。
毕法云：课传俱贵反无依，昼夜贵加求两贵，鬼乘天乙乃神o，用破身心无所归。订讹云：六阴朦昧，似涉重渊，公凶私利，病患缠延。课经云：酉临于为亚魁星。又云：酉加丁干，谓之财作闭口。

丁卯日第十二局　干上申
课体：见机，顺茹，斩关，龙战。
课义：夜占财退，必因同类，病者腰疼，昼贵勿恃。
解曰：日财申也，夜占乘蛇，且三传与日同类，有兄弟分争之象，财之所以退也。辰为腰，临卯被克，而乘白虎，虎专主筋骨，故腰痛为害也。此夹定三传格，谓日课未在午前，日支卯在辰后，夹定三传，凡事进退，皆不由人。
断曰：此龙战斩关之卦，前程有阻，心多疑贰，孟进不能，孟退不得。君子占之，获福重叠，顺茹之象不虚也。寅午之岁，及酉月酉时占俱不利。又干支皆乘前一辰，网罗身宅，岂能亨快。止利守己，则为干支乘旺。倘若妄动，变为网罗，又作羊刃。
天时：夜占有雨，昼占雷电无雨，后久晴。家宅：室窄人多，主有伏尸。婚姻：吉，但宜迟合。胎产：未实，又主连胎。功名：先难后易。求财：有得，见妻成灾。疾病：主腰痛，先重后轻，书符合药，厌祷最宜。失脱：在家左右前后，不漏。捕捉：昼占贼远去，不可获；若及之，必伤人而走。出行：正宜更新，外出主投人得所。行人：未还。争讼：宜和。兵战：主敌人求和之象。
毕法云：所谋多拙遭罗网。照胆诀云：除定开危卯未方，龙阴后合可藏。课经云：丑加子为腹胎格，盖丑为腹也。

戊寅日第一局　干上巳
课体：伏吟，天罗，斩关，u女，元胎。
课义：昼虎乘生，夜龙鬼并，机关在末，能败能成。
解曰：白虎凶将，而昼临长生，不幸中之幸也。青龙吉将，而夜乘日鬼，幸中之不幸也。寅若生巳，则巳亦生干。申若克寅，则寅亦克干，成败所由分也，机关不亦危乎。巳克申金，申克寅木，寅克戊土，是为三传递克。后寅生巳火，巳生戊土，是为末助初生，故有苦尽甘来之喻。
断曰：此卦递刑递克，自任无恩，先必有人克害于我，遂至众口一词，沸然腾谤。或常人素行凶横，遂被雷攻。朝官遇此，亟宜提防检束，反有升迁之美。
天时：密云不雨，见风反为晴。家宅：平安，宅神脱日，不富。婚姻：女求男，成就迟。胎产；生女，胎安易产，七月占，防不育。功名：应举得魁，仕得捧印。求财：昼占得田土，夜占费口舌。投谒：在家，宾主合。疾病：胎气吉，余病危，尊长尤不利。失脱：离本家，即不可获。出行：迟迟后出。行人：立至，值家中有喜事。争讼：胜负不定。兵战：兵刃相接，慎者无败。
毕法云：三传互克众人欺，宾主不投刑在上；信任丁马须言动，变克翻为两面非。课经云：伏吟卦，惟六戊日凶。盖三传递克日干，全无和气，切不可作甲戊庚三奇言之。

戊寅日第二局　干上辰
课体：比用，退茹，不备，天罡。
课义：鬼临干墓，宜求门户，冬昼火灾，病讼如缕。
解曰：辰为戊土之墓，卯以干鬼临支，是为墓中之鬼，占病见凶宜矣。卯辰相害，事多虚声。且卯为门户，故宜谨之。又昼乘朱雀克宅，在冬占为火鬼，主有火灾也。墓神覆日，非忧即病。鬼临三四，官讼难免。
断曰：此卦连茹逆传，阳课不备，事主牵连疑贰，谋望难成。又墓临干，鬼临支，人既昏昧，宅亦未宁。若能检点身心，勿妄动作，自然灾消福至。己丑岁，三七十一月，占病遇之，多见哭泣。卯加辰，乘朱雀，大概有口舌文书之事。
天时：昼占无雨，夜占可得。家宅：谨守门户，防有火灾。婚姻：不成。胎产：防有枝指、缺唇之病。功名：求官见贵，破中有成。求财：反覆不得。疾病：淹缠或主疫气，或头疼发热。失脱：财物难获，逃亡急寻。出行：不能动，动亦阻隔不利。行人：未至，占寅卯生人即至。争讼：利为客者，又主牢禁病缠。　兵战：将军辰卯年命者最忌，敌兵必至，战不成。
毕法云：尊崇传内遇三奇，彼此猜忌害相随，鬼临三四讼灾随。金口三才赋：木入土乡，疮灾牢狱。朱雀文书口舌，六合喜庆婚姻。

戊寅日第三局　干上卯
课体：重审，间传，极阴，龙德。
课义：彼己受克，丁马身宅，夜传皆陷，静躁无益。
解曰：卯丁克日，寅马克宅，是为彼己俱伤。虽曰丁马宜动，如此动之，何益也。用神乘天空，中传旬空，末传坐空，三传俱陷，躁固有失，静亦无得。然静守虽无所益，不愈于妄动生灾乎。
断曰：此重审之卦，又名间传，动多阻滞。所喜初传乘空，譬若阴暗弥漫，忽得好风吹至，拨云雾而睹青天也。
天时：重阴，得风而解。家宅：门户阻塞，丁多而贫。婚姻：女长于男，昼占吉。胎产：生女不实。功名：未遂。求财：虚。疾病：伤脾胃之症，无妨，久病危。交易：须见参差，宜忍。出行：东方吉。行人：还家。争讼：田土口舌，文书惑乱。兵战：昼占吉，夜占凶。坟墓：局合三奇，发丁发贵，宜多种松楸。
毕法云：支干全伤防两损，用破身心无所归，夫妇芜淫各有私。课经订讹云：鬼临墓为得地，引类呼朋，故名鬼呼。古鉴：戊申六月未将酉时，占家宅曰：戊辰干支，丑又为土，加于卯门，主有土塞东边门。干上得卯，支上得寅，寅卯六月入墓，为死木，主壁外有两棺。末传酉加亥为败地，乘太阴为老妇，主以酒病死。丑亥酉名为极阴，惟传空可解。然亦主家道消索，俱验。

戊寅日第四局　干上寅
课体：元首，奇化，元胎，地结。
课义：守之见伤，动入空乡，昼虎祛祸，夜龙辅戕。
解曰：寅木克干，不可守也。弃之而入中传，亥乃动入空乡，亦不居也。昼虎乘申克寅鬼而空亡祛祸，夜龙助寅伐干而脱干财。吉凶祸福，互相倚伏，岂可执而论哉。
断曰：此卦抑塞未通，图谋未遂，内生灾恼，外见侵凌，幸元首元胎，又传中有解，主先忧后喜，难中有易。春季夜占，为阳开泰运之象，申亥年月不利。
天时：昼占先晴后雨，夜占雨多。家宅：主兄弟众，宅两旁主有小巷，东者宜闭。婚姻：谐合，得妻财。胎产：昼占即产，夜占生女不育。功名：加官进禄，试者登科。求财：夜占大有利。疾病：昼占似凶而后愈，夜占似愈而反甚。失脱：系奴婢所窃，递入势家。出行：上官赴任吉，余无利。行人：有恋不肯行。争讼：先者胜。兵占：夜占吉，得宝货图书。坟墓：主低洼，或被贼挖。
毕法云：干支全伤防两损，三传递生人荐举；喜惧空亡乃妙机，龙加生气吉迟迟(三月占)。心镜云：三传俱孟是元胎，五行生处主婴孩；所占百事皆新意，或卜怀胎结偶来，括囊赋云：元首尊神，所作仰为领袖。又云：元胎孟卜干婴孩。又云：寅加巳兮灶更。

戊寅日第五局　干上丑
课体：重审，润下，旬化。
课义：上和下睦，传财盛极，春夏可取，秋冬难得。
解曰：巳酉丑，申子辰，干支上下三合。申子辰作传，而干上乘丑，又作六合，可谓上下和睦矣。春夏水当休囚，若于此时求之，反可有得。若秋冬水旺及时，传财太旺，反使财亏也。戊日辰乘元武，为收魂神，十一月尤忌，辰为死气故也。大吉真贵临日，主有神圣降佑。
断曰：此润下之卦，触处皆财，又得青龙入传，可云称心遂意。传课中三合六合，经云：三合相呼见喜忻，纵然带恶不成嗔。何况三传皆作日之财，全无障碍。干上六合，主有人在内相助而成，惟占病及解释忧疑事不宜，秋冬亦不利。
天时：大雨沾足，久阴不晴。家宅：平安，宜疏通沟渎。婚姻：和合，女性过柔。胎产：生女，产迟。功名：仕宦顺利，惟不利文书。求财：春夏大利，秋冬不利。疾病：不利尊长，余火病及上部病速愈，肾家病淹滞难愈。失脱：在西方，贼有窝藏者。出行：利舟楫，不宜从陆。行人：即归家。争讼：宜和，贱者牵连不已。兵战：昼忧夜吉。
毕法云：万事喜忻三六合，六爻现卦防其克。心印赋云：三合相加日上临，干支上下一同寻；或占喜事兼姻事，最好相宜望信音。

戊寅日第六局　干上子
课体：缀瑕，四绝，度厄。
课义：夜贵日蹬，虎鬼骖乘，正月妻胎，七月损孕。
解曰：未乃夜贵临子，而子登于日，既入传亦为害贵，讼必遭枉断。末传马载虎鬼，病讼甚速。子乃戊土胎才，在正月为生气，故妻怀胎。在七月为死气，故损孕。此涉害卦，子午俱下克上，俱与日比，各到本家地盘位上，各涉四害。子加巳，午加亥，又皆孟也。比同，涉害同，加孟又同，故刚日用干上之子发用。诀所谓复等柔辰刚日差者是也。
断曰：此卦名缀瑕，亦名复等。事主吉凶忧喜，皆属虚声。但宜结绝旧事，不可图新。养拙持谦，灾消福至。以干用子，遁出甲鬼，必有病讼临身。初传被下贼，归地盘又被上克，所谓前后逼迫难进退也。
天时：昼占风，夜占雨。家宅：虚耗，主有神庙作灾，宅中b斗堆垛。婚姻：不足。胎产：防损。功名：欠利，用财捐者可得。求财：得利。疾病：得于饮食，像凶。捕捉：不宜迟。出行：夜占吉。行人：亥子生人即至。争讼：甚急速，必得罪于远方。兵战：多历难辛。
毕法云：夫妇芜淫各有私。心印赋云：子来加巳为极阳，戊癸为合吉则昌，若逢蛇虎无福祥。观月经云：忽然涉害起，先举莫相争；卦人谁家体，相随灾福生。

戊寅日第七局　干上亥
课体：反吟，元胎，见机，斩关。
课义：课传俱空，行住无踪，我去彼绝，久病须凶。
解曰：戌亥旬空，巳又坐空，辰亦落空，是四课三传无一不空也。反吟空作往来，是行住无踪也。巳亥俱临绝地，以占久病极凶，未丑月占长上病尤不吉。
断曰：此无依之卦，又兼传课俱空，所谓孤辰寡宿，乃十干不到之地，五行脱空之乡。吉固消亡，凶亦解散。占主事带两途，远近系心，往返无常，有疑莫决。惟宜复理旧事，兼利避祸潜逃。反吟统震之体，孤寡统革之体，君子总以恐惧修省，改旧图新为要。
天时：占处忽阴忽晴，有雨多在远处。家宅：不利家长。婚姻：不成，若系下人，一鳏一寡则合。胎产：防摇动堕落，若产后占病反宜。功名：反覆求谋，恐归无益。求财：近财有，远财无。投谒：频往不遇。疾病：怔仲虚脱暴病，醮祭吉，久病及尊长病凶。失脱：无踪，防再失。出行：有离乡漂泊之象。行人：不得归。争讼：屡讼不成。兵战：得敌空营，军实空乏，宜罢兵息众为吉。
毕法云：来去俱空岂动移。袖中金云：元胎事主四人共谋，终见灾异。反吟四孟为绝元胎也。指南：甲戌年二月戌将辰时占科名，德入天门，两贵加魁罡，冲克生空，必中高魁。发榜果验。

戊寅日第八局　干上戌
课体：重审，斩关，天罗，飞魂。
课义：鬼虽潜伏，唯嫌夜卜，三传窝犯，利害相逐。
解曰：寅乃日鬼，虽乘虎发用，然俯则与酉为仇，仰则与未为难，潜伏不能为祸。惟仕宦夜占，贵临寅地，致官星不显，是所嫌也。三传虽递克之财，但俱下贼，事多窝犯，利害相逐，祸福倚伏也。寅递克为财，克干为鬼，所谓两面刀者是也。
断曰：此卦三传受制，全无和气。又兼戌为课墓，临于日上，酉脱辰土，临干支上，是为人宅荒凉，出多入少。日鬼发用，中传入墓，仕宦不宜，常人为喜。又子未卯辰酉戌，课传皆为六害，有怙势相倾，以少凌长之象。或有鬼物损人，亦未可定。
天时：六合雨师，并临干上，得雨必多。家宅；墙屋穿破，防贼人。婚姻：昼占可成，夜占不吉。胎产：胎神受未害，防因饮食伤。功名：官星未现。求财：防因财致祸。疾病：风疾肝症，愈防复发。失脱：物可得，人难获。出行：远行谒人，主客反覆，路宜防害。行人：五日内至。争讼：因财而起，或因酒色，两造俱损。兵战：军中时惊，夜防贼劫。
毕法云：彼此猜忌害相随。照胆秘诀云：三刑六害同传日，蛇虎疾病朱官方。心印赋云：寅加酉上为用初，中末未与子上居；传墓为来有一失，行人远至及文书。袖中金云：飞魂、丧魄更值天乙逆行，白虎入传，不见生气，乃大凶之课。

戊寅日第九局　干上酉
课体：弹射，润下，斩关，励德。
课义：交车作合，彼此相脱，已往之财，天助可夺。
解曰：辰与酉合，巳与申合，合干作火，可谓交车合矣。然戊被酉脱，辰被申脱，彼此互脱，始虽相合，终必相脱也。财临第四课发用　是为已往之财。而末传来助，亦可以复得也。戊日辰为元武并临，占病大凶。末助初财，占婚尤的。
断曰：此弹射之课，远而无力，吉则虚名虚利，凶亦虚惊虚恐。润下全局，而干神与传交车六合，是于淹留之中而得和顺之象。凡占必遂，贵立门户，君子升迁，小人斥退。夏三月得之，又逢顺贵，大吉，秋冬不利。
天时：有雨。家宅：同居和好，夜占有口舌，防火烛。婚姻：两相愿而难成。胎产：女胎，难产。功名：须贵人汲引。求财：中阻，终归有得。干谒：昼占不遇，夜占投合。疾病：难愈，宜祷水神。失脱：主有家中人与外贼勾合，匿多水处。出行：舟行利，防失物。行人：必来。争讼：牵连人众，上人不碍，下贱人受谴。兵战：昼占不宁，夜占大胜。
毕法云：交车相合交关利，万事喜忻三六合。指南：己丑年十一月寅将戌时，占兵事。游都乘蛇临支，主有兵。子乃北方，当从北至。干上昴星，为日之败气。又龙化为蛇，其兵必退。交车相合，末又生初，城中人归顺。

戊寅日第十局　干上申
课体：弹射，元胎，孤寡。
课义：财马官鬼，皆不相干，执弓忘弹，坐守为欢。
解曰：亥乃日之财，寅乃辰之马，又为日之官鬼。财马官鬼，俱为空陷，而不相干也。三传递生，动则投脱，反有所耗，不如守干之生，足以自取欢乐，动何益哉。
断曰：此弹射之卦，寡宿受日遥克而发用。凡事无力，而传空又为失弹遗镞，不能成事。况元胎，主事暗伏，君子守正则亨，僧道九流，遇此为吉。小人侥幸，终归虚幻。虽三传递生，而初中空陷，徒有荐举之名，而无荐举之实。
天时：孟雨还止，但见虹霓。家宅：东北方有土堆，防口舌官非。婚姻：不宜。胎产：女安，男不实。功名：若小前程，迟得。求财：守分自足，外求无得。投谒：劳而无功。疾病：主伤血分。失脱：非奴婢所窃，即在僧道寺观。出行：若不为文书及尊上之事，行未远，当返。行人：占奴仆即至，余未归。争讼：不成害，宜和。兵战：虚张声势，旋即解散。
毕法云：三传递生人举荐，旬内空亡逐类推。袖中金云：第二课为用，乃日上两课自战，不干内事，不可出尖。又申加巳，为生胎，为忧课，主事生新。肘后经云：课逢旺孟有来意，忽然相气临孟神，新事孟来须防备。

戊寅日第十一局　干上未
课体：重审，间传，u女，涉三渊。
课义：初生末财，两事俱乖，子遁虎鬼，金鬼火煨。
解曰：申乃长生，临午而金被克，几煨烬矣。末子乃日之财，遁甲乘虎，化为狞恶之鬼。两事俱乖，全无益也。中传河魁，元武并乘，而与日上未贵相刑，夜占干贵不喜。
断曰：此重审之卦，又名u女，有淫讹不明之象。夜占不利，昼占贵登天门，神藏煞没，罡塞鬼户，鬼不敢窥，宜于逃灾避难。申加午为炉火，天后临之，谓之不成，主有漏失。
天时：大雷雨。家宅：昼占当得横财，夜占防火烛。婚姻：美中有丑，不宜成。胎产：生女，有虚惊。功名：夜占利朝京引见，必有异数。求财：有获，防失脱。投谒：主宾庆会，稍有不足。疾病：暴病极险即愈，久病难痊。捕捉：不可获，当自归。出行：无事而出必犯事，有难而行必免患。行人：申虎乘二马，远信立至。争讼：惊恐愈大，得福愈多。出兵：凶中化吉，多防虚诈。
毕法云：罡塞鬼户任谋为，虎乘遁鬼殃非浅。邵子断验：卯命人六月，未将加巳。曰：涉三渊之课，一生跋涉。干支午未相合，出身甚好。历三仕，两丁忧，子孙居火上，日后以弟为子。盖初传临于羊刃之鬼，故难得子也。末传妻在空亡，为子息所克，临天后秽神，妻当因产而死。卯命与干支皆属东方，今顺归西北而不返，当死于外州也。

戊寅日第十二局　干上午
课体：别责，不备，进退。
课义：用鬼传刃，舍益就损，屈尊居卑，甘受偃蹇。
解曰：动逢鬼刃，宜守旺生，却乃往投支脱，是为舍生之益，就脱之损；屈孟之尊，居季之卑。甘受中末传之偃蹇，终不得亨也。
断曰：此别责之卦，亦名芜淫。阳日取干合上神为用，阴阳不备，全无克制，事主变更，动则有咎。申子年命者，尤为不利。如将神相生，又光明正大，则所谋皆吉，得人相助。若当季神生日占，尤声名显达。
天时：昼占先晴后雨，夜占先雨后晴。家宅：有迁移之兆。婚姻：不宜。胎产：女。功名：昼占由贱而贵，夜反是。求财：得。疾病：易瘥。失脱：寻得，不全。出行：忌正五九十月。行人：至。争讼：和，吉。兵战：昼占先忧疑，后大胜，又得宝物图书；夜占先胜后有惊，吉凶相半，宜斟酌敬慎。
毕法云：权摄不正禄临支，互生俱生凡事益；所谋多拙遭罗网，合中犯煞蜜中砒。课经订讹云：不备谋为欠正，凡事倚仗他人，借径而行。指南：丁丑七月午将巳时，或占一大司马何日罢官。曰：行当入相出将矣。盖驿马蛇临年发用，中末月将青龙生日辰，蛇化为龙，太岁作贵居命，皆入相之征。又天罡加卯，静有动机，课传天吏二马全逢，干支上乘羊刃勾陈，出将无疑。戊寅已卯年连验。

己巳日第一局　干上未
课体：伏吟，自任，元胎。
课义：德印长生，君子利亨，迤逦克伐，寅为祸萌。
解曰：初巳为长生，末寅乃日德，又作官爻，仕人求进，岂有不亨利乎。但初克中，中克末，末克干，是寅又为祸萌也。常人值此，必有被人侵凌之患。平日所为过恶，亦必有攻讦之者。现任朝官，须防弹劾，总宜谨饬为妙。己巳伏吟，干支拱定日禄，宜占食禄事。又系两勾夹墓，年命在辰宫者不利。末传助初传而生日干，必有人暗地相助。如夜占寅乘天空，亦恐闲话多而实心少也。
断曰：元胎之课，如婴儿之隐伏，有滞而未通之象。大约宜静不宜动，利上不利下。惟君子修身俟命，无不亨嘉矣。
天时：早雨晚晴。家宅：宅去生人，主人口进益；若时逢生旺，占者当有兴隆发越之象。仕宦：循分守职，前程远大。求财：出外无益，在家经营，可以获利。婚姻：男性刚强，女性柔顺，能主中馈，益夫宜子。胎产：男喜，平安，产时顺利。疾病：脾土受克，法宜调治，天医得力，可保无事。出行：马空有阻。行人：在外受益，未即回家。遗失：匿在本家。逃亡：尚在境内。出兵：三传递克，止宜坚守。
毕法云：三传互克众人欺。括囊赋云：害挟太常，动止则尊亲有讶。德乘朱雀，谋谟而官吏无亏。

己巳日第二局　干上午
课体：元首，连茹，斩关，三奇，不备。
课义：旺禄临身，动作遭刑，君子宜卜，遁乙丙丁。
解曰：干上午为己土之禄神，守之可以资生。若弃之而别就，则支上辰为自刑，又为墓神。若投三传，则初中克干，末传昼夜各乘蛇虎，皆非佳境，是以不宜动作。传遁乙丙丁为三奇格。君子占之，则官居台鼎，常人得此，亦可免祸。
断曰：卦名元首，占事多顺。以卑事尊，以幼事长之象。但事起于家庭。讼利于后应。凡百皆宜守旧，不宜妄动，自必有先难后获之应也。
天时：龙已化蛇，多晴少雨。家宅：妻女多刑，官非蓦起；占年遇季，春闱必捷。仕宦：显赫异常。求财：始占甚吉，终防虚耗。婚姻：夫妻可谐，德情均劣；辰午自刑，恐多伤克。胎产：胎神乘阳，可得男胎，产时略难。疾病：官鬼两重，病非一症；干上胜光，化煞生身，虽重无害。出行：支上墓神，身不能动。行人：即至。官讼：寅卯时占，谓之天网四张，难于解脱，幸得承问官救拔，终得无事。行师：辰上神脱日上神，应防敌人虚诈。
毕法云：尊崇传内遇三奇，旺禄临身徒妄作，虎乘遁鬼殃非浅，闭口卦体两般推，众鬼虽彰全不畏。真朱雀格，凡四季年占，朱雀乘午，春闱必捷。以朱雀主文书，临日生日，又生太岁故也。

己巳日第三局　干上巳
课体：重审，间传，极阴，不备。
课义：支乘幸焉，枉历三传，乙丑夜虎，破败忘钱。
解曰：支来生干，格名自在。求谋人助，事事尽善，守之可也。若弃而妄动，初传逢乙丑蛇虎，中财空马，末又为土之败地，所历三传，无一可依。若或强动，岂有不破败乎。丑亥酉作三传，名极阴课，又名倒拔蛇。占事不吉，更多阴昧，病讼皆凶。再逢丧吊，死亡难免。
断曰：课名重审，又曰龙战。以下僭上，以卑犯尊，事多不顺。起于阴小，不宜任性。更当重审，方能免患。又课名不备，经营必有未周。末传破碎，凡事多不完整。
天时：既名极阴，必主阴雨，元武临毕，霖雨自久。家宅：宅来生人，人众宅窄，蛇虎作官，谨慎出入。仕宦：龙生虎脱，美恶相参。求财：龙合就我，终须易得。婚姻：日上乘龙，可称佳婿，支上乘死，女防不寿。胎产：妊必不足，产必受惊。疾病：丑加卯为用，主妇女腹痛。出行：陆路必坦，舟楫有惊。行人：未归。逃盗：急切难获。行军：利客不利主。
毕法云：虎乘遁鬼殃非浅。课经云：六月昼占，青龙乘巳生干，又作月内之生气；虽目下未见峥嵘，后却徐徐发福，所谓龙加生气吉迟迟也。

己巳日第四局　干上辰
课体：蒿矢，元胎，斩关，励德。
课义：夜传俱空，万事无踪，勿欺蒿矢，委镞有功。
解曰：中末皆陷，若逢夜占，初传复乘天空，所为万事无踪也。寅为蒿矢，末传申金，矢后有镞矣，亦可以成功而得志，岂得以其蒿矢而欺之哉。
断曰：高冈之土，作墓覆日，如关之相阻，若非斩拔，何能进步。所以传中贵有木神克去土墓，事方有济；今初传虽有寅木，但嫌前途尽空，终无所益耳。
天时：天空发用，朱雀飞腾，万里无云。家宅：干上乘墓，人必昏迷；支上乘官，事因涉讼；昼将口舌，夜将欺诳。婚姻：财官相会，定然可成；但恐不能偕老。胎产：胎恐不实，产亦不育。疾病：病症克人，昏迷难治。谒贵：贵人已空，何由得遇。求财：财爻落空，焉能如意。出行：驿马落陷，必有所阻。行人：马不为所乘，何由得至。出师：初传日德，又系斩关，其始必勤；中末皆空，其后必怠。
毕法云：闭口卦体两般推，不行传者考初时；指南：三月戌将丑时占雨，断以巳午日先有狂风；出旬甲日小雨，乙日大雨。盖斗罡加未，风伯发用，故先主风。贵登天门，龙神飞天，故后主雨。因中末皆空，水母未实。所以必待出旬而始得沛然。甲乘休气，故小。乙日巳亥相冲，故大。

己巳日第五局　干上卯
课体：元首，曲直，u女，天网。
课义：卯乘合虎，与贼为伍，虽有催官，常人被苦。
解曰：发用虎鬼，三合作传，中末虽空，俨如乌合。将又乘合，岂非与贼为伍之象。究竟贼众空虚，不久自仆。干乘虎鬼，若仕人得此，乃谓催官符也。常人未免病讼相连矣。
断曰：课逢元首，事皆顺序。昼夜所乘之将，后合互临。又卯为私门，亥为阴昧。凡占必须以礼自持，则奸杀可免。
天时：卯乘白虎，为出林风；必主有风；天罡指阳，木朽火生，必主无雨。家宅：支成金局，以克干之木局，屋宅宽广，人丁衰替，长幼不宁。仕宦：卯乘虎鬼，又乘丁神，升迁甚速。求财：亥财既空，又复变鬼，全局脱财，锱铢亦失。婚姻：最忌后合，彼此不洁。胎产：上强下弱，孕必生男；三传克日，儿必难育。疾病：脾胃受伤，外鬼作祟，幸中末空亡，急治可愈。出行：驿马空亡，旬丁发用，心急行迟。行人：出旬马实，不久自归。出师：主能胜客，客复胜主；反覆循环，终归私解。
毕法云：屋宅宽广致人衰，虎临干鬼凶速速；后合占婚岂用媒，不行传者考初时。笔尘云：越王于十二月巳时占孟回国，当是十二月初，太阳尚在丑宫，则木局官鬼，旦暮皆乘白虎，谓之催官使者。故劝王驰马速归，稍迟至午，即无禄之课矣。

己巳日第六局　干上寅
课体：涉害，无禄，伏殃。
课义：课名无禄，干支不睦，破败墓建，空财后逐，
解曰：寅巳子未，交互六害，土败于酉，又作子破。干支既乖，破碎发用，中传辰乃土墓，末传亥乃空财。课象既戾，传体亦凶，无一可者。又名无禄，居卑处下者，必有难容者矣。经曰：四亡克下归来速，占行人者，寅日即归，占产同断。
断曰：课名见机，两比不比，有孟用不用，孟言不言之象。动而必静，盛而必衰。年命若逢救神，方为福佑。
天时：子加巳宫，水运乎上，且毕星发用，龙升雀降，必有滂沱。家宅：昼占贵人入宅，居亦不久，夜占则破败难堪，争讼不免。婚姻：女子虽贵，嫌其财落空亡，毁誉并至，成亦恐难偕老。胎产：胎神作贵，子必清奇，但云无禄，儿必不寿。疾病：败气发用，病必沉z，喜干支乘德，不久自痊。出行：水陆俱坦，但子水生寅木，驿马空亡，孟行终止，或出旬待马实始行。行人：已在中途，或出旬始归。行师：昼将则吉，夜将则凶。
毕法云：支干全伤防两损，彼此猜忌害相随；胎财生气妻怀孕(正月占)，胎财死气损胎推(七月占)。指南：正月子将加巳，占众门生会试。断曰：惟戊戌者必中，余皆下第。盖初末暗拱戌命，月将申贵临年，朱雀又生幕贵，是以中甲无疑，果然。

己巳日第七局　干上丑
课体：反吟，无依，元胎，重审，孤寡。
课义：生乘虎来，频失财钱，所谋无实，陷没三传。
解曰：巳火为己土之父母，更迭生干。昼夜元虎叠见，未免有屡屡失脱之患。三传为作事之体，俱陷空亡，自然谋事皆虚。若捕风捉影，空自往来，徒费心力而已。
断曰：课名无依，传曰元胎，始终不一，远近相疑。顺逆天将，皆乘元虎，必致惊失叠见。事起家庭，祸由内作，妻宅尽空，居无所止。若申酉月占，则登明乘死神死气，主宅内有自经而死者，必至家业耗尽，反覆呻吟之象也，
天时：天门地户相通，必主浓阴，水火俱空，不晴不雨。家宅：多空少实，必有废炉败厕。仕宦：往反无定，不能满任。谒贵：昼占则遇，夜将徒劳。婚姻：昼夜青龙居干二课上，婿可云佳，但嫌妻财空陷，占女不吉。胎产：弥月者易产，未产者必堕。求财：财神落空，虽得必失。遗失：已被窃去，难得难寻。盗贼：元武居干支之阴神，必系家贼，又居空陷之处，名元武打洞，断难缉获。出行：陆路平坦甚吉，水路惊险甚凶。行人：无室无马，空怀桑梓之念。疾病：病空人实，不久自愈。行师：我实敌虚，利客不利主，敌人不过虚张声势而已。
毕法云：来去俱空岂动移，喜惧空广乃妙机。课经云：己巳日反吟，干支拱地盘贵人，干支阴神拱天盘日禄。若占升迁官禄，无不惬意。遇子午命人尤的。

己巳日第八局　干上子
课体：知一，铸印，斩关，乘轩，励德。
课义：循环无已，鬼助生气，铸印乘轩，常占生畏。
解曰：四课不离于三传，三传皆附于四课，故曰循环转换无已。事必牵连，有忧疑难释。末传卯助巳生干，所谓鬼助也，主有人于尊长之前相助。又曰：铸印乘轩，仕宦得此，可冀升迁。常人占之，则深为可畏也已。
断曰：朱雀克贵不宜干请，缘贵人不乐用事故耳。凡占宜舍近就远，相与和同事必晚就。如问科名，夜占登第。又子为巳火之胎，作日财临干，正月占此，妻必怀妊。申酉月占，妻必损孕。
天时：占晴得晴，占雨得雨，冬占必雪。功名：得太阳禄马生扶，必主乘轩。求财：子作贵人临干，主得贵人之财。婚姻：女家豪贵，男亦显荣。胎产：巳为双女，女子之祥。疾病：虎鬼克干，病体沉重。年命有救，或可延生。家宅：支上乘墓，宅必蒙昧，戌又空陷，忧及弟兄。出行：陆路坦坦，舟楫难行。行人：业已乘轩，何愁不至。捕获：七九月中，一无漏网。出军：有战必胜。
毕法云：帘幕贵人高甲第(夜将方是)，传墓入墓分憎爱。课经云：己巳日，巳加子发用，为铸印乘轩。盖戌中有辛金，巳中有丙火，丙辛相合，金遇火而成印。末传卯为车轮，有乘轩之象，又为生我者，传墓入墓，大不利占生计及长上之事。

己巳日第九局　干上亥
课体：涉害，从革，察微，u女。
课义：传生空亥，索还魂债，昼贵加贵，夜贵深怪。
解曰：己干为支上酉金所脱，复自支上传出金局，以生干上之亥水。原酉金本来脱我，我挟亥水反去脱酉，不惟不损，翻有所益。亥为空财，于己无益。今得酉金一生，便是实财，故曰索还魂债。又昼贵临子夜贵之上，必是贵人往贵人之家。干谒必涉两贵。夜贵入狱，疑有深怪之事。
断曰：见机之卦，复传从革。凡事更变，先难后易。子孙爻现，必忧官职。若财爻再现，则仕宦大利。惟不利病讼耳。
天时：六阴相继，先风后雨。家宅：财气甚薄，生息颇蕃，有成有败，先困后饶。功名：剥官煞重，未见全美。求财：得失相等。婚姻：u女从革，占婚不吉。疾病：虚怯之症，赖有良医，病虽不增，患不脱体。出行：虚耗无马，不能动移。谒贵：昼贵他往，夜贵入狱，俱难相见。行人：天罡加孟，未能即至。出师：利主不利客，军需不足，可取资于敌。
毕法云：后合占婚岂用媒，传墓入墓分憎爱，合中犯杀蜜中砒。心镜云：定知四处财爻现，官迁讼罪病难痊。课经云：己巳日，子加申为胎坐长生格。占孕最吉，占产最凶。以子恋母腹，难产故也。

己巳日第十局　干上戌
课体：重审，元胎，斩关，励德。
课义：长生财德，三事无力，昼夜推之，两贵蹉跌。
解曰：申乃己土长生，临巳受刑。巳又为金生之地，未免恋生不能舍去。中传亥财值旬空，末传寅德又陷空，三事无力矣。子加酉，昼贵临于夜地。申加巳，夜贵临于昼方。若占告贵，事不归一，所谓尖担两头脱者是也。贵人若顺，告贵无阻，则宜进步。贵人若逆，告贵不允，则宜退步。贵在干前，事不宜迫，迫则必为贵所怒。贵在干后，事则宜催，不催则彼必缓慢无力矣。
断曰：重审之课，忠孝为先。元胎之传，受生为上。君子循理，遇此无伤。小人肆孟，必致悖乱。且支干互脱，三传又脱，虚诈诳骗，无有穷尽。占者得此，必须步步留心，方能脱患。
天时：水母被刑，天罡指阴，自然滂沛。家宅：不甚安宁，不利子息。功名：官星落空，填实有望。求财：虚耗百出，得亦终失。婚姻：支干交脱，彼此虚耗。胎产：夜占男妊，贵而易产。官讼：无伤。出行：水路宜行。疾病：空墓临干，老少不吉。逃亡：近水处问信。行人：天罡临季，出旬自至。出师：营垒宜固。
毕法云：贵人蹉跌事参差，空上逢空事莫追。课经云：己巳日申加巳，生中传之亥水。中传亥水，又生末传之寅木。寅木反克日干之己土，是恩变为仇，名恩多怨深格。

己巳日第十一局　干上酉
课体：间传，弹射，不备，寡宿，进退。
课义：弹射亡丸，勿干贵官，降志求生，夜丑须看。
解曰：日遥克亥神而逢空，是弹射而无丸，喻求财无所得而反有所费也。子为昼贵，临戌入狱。申为夜贵，临午被克。贵人自顾不暇，干之何益。未被酉脱，遂往就于己以求生，有舍己从人之象，故曰降志求生，又曰逃生避难。夜丑须看者，以丑为遁鬼，夜乘白虎，不可不防也。
断曰：弹射之卦，事多不实，祸福俱轻，有志惑心疑，进少退多之象，且财爻落空。夜占元武发用，定主失脱。且干上之酉，乃己土之败气，又为支之破碎，昼占乘合，家中必有破败之子，缘酉为己土子孙。倘夜占乘后，必为婢妾所破也。
天时：课传六阴，昼占酉乘六合，阴云之象。家宅：支干各乘破败，财空鬼实，官灾失脱难免。求名：帘幕不现，干支破败，纵求无益。求财：须防失脱。婚姻：女占稍利，男卜不吉。胎产：孕主满胎，育子不肖，疾病：良医虽有，破耗无已。行人：天罡乘孟，行者未发。出行：陆路有损，水路防失。遗失：元武发用，日上酉金，又作空亡，窃资远遁，恐不能获。出师：敌诈不实，防有虚惊。
毕法云：两贵受克难干贵，虎乘遁鬼殃非浅；避难逃生须弃旧，干支皆败势倾颓。玉成歌云：事占知一兴云近，遥克当传主远寻。

己巳日第十二局　干上申
课体：昴星，龙德，天罗，虎视，掩目。
课义：辰之阴神，及夫课名，三传并见，五虎纵横。
解曰：未作辰阴，上乘白虎一也。课名虎视二也。中为白虎之本家，两见于传中，一见于干上，共成五虎。一课五虎，凶恶极矣，昼占则的；夜占则未作蛇，凶亦不杀。
断曰：课名冬蛇掩目，不动不变，有伏匿之象。支干阴神又作天罗地网，遇患不能避，遭难不能逃。惟利占功名官禄之事，以传见二贵一禄，昼贵又登天门故也。
天时：不动不变。家宅：仕人占之有非常之喜，庶人占之有非常之祸。功名：必得官禄，但非正印，以权摄不正之故。求财：遁壬逢生，暗财必丰。婚姻：午作日禄，妆奁必厚。胎产：女子之祥。寻访：不动不变，无踪无迹。捕获：元武在罗网之中，获之最易。疾病：虎视逢虎，不比泛常，总不见鬼，虎脱难当。出行：水路颇佳，恐不能行。行人：罡加于卯，道路甚遥，不久自归。出师：午火制申金，利主不利客。
毕法云：权摄不正禄临支，所谋多拙逢罗网，虎视逢虎力难施。课经云：六己日申加未，昼将乘太常临于日干者，必主占婚姻之事，缘太常与口之长生相并故也。古鉴：亥将戌时占逃亡，贤人在东北，缘己德在寅，寅临于丑。小人则在西南，缘巳刑申，申临于未。申七未八，七八五十六里。遁得壬申辛未，壬六辛七，共十三，计六十九里。

庚午日第一局　干上申
课体：伏吟，元胎，自任。
课义：昼德乘虎，中财休取，献纳尤宜，不利商贾。
解曰：申乃德禄，昼占乘虎，不可守也。中传之寅乘蛇作财，已不可取，而况寅上又乘遁鬼乎。末传巳火又来伤干，守之无益，动必大伤。不如静守惊危之德禄，还可以聊生也。庚午伏吟，干支拱定夜贵人。若年命在内，大宜告贵用事，得以成就，拱日禄亦然，
断曰：自任之卦，元胎为用，旺相则吉，休囚则凶。惟宜守己待时，不宜妄动。如有必不得已而动，则又有功。
天时：占晴不晴，占雨不雨。功名：昼占利于武职，或有节钺之任。求财：迟得，不可贪多。家宅：优游静守，不宜躁动；若强出头，必有祸患。婚姻：夜占性躁，恐有刑伤。胎产：双生男喜。官讼：防有刑责，和解则吉。出行：马已动矣，陆行甚利。行人：近者即刻可到。遗失：在家中旧地再寻。捕获：尚在本境。疾病：肺家受病，巳午日防增病。出兵：昼占不胜，夜占稍吉。
毕法云：旺禄临身徒妄作，任信丁马须言动。庚午伏吟子作虎，冲支上午，为狮兽冲宅，必有对邻兽头冲其本家，或道路上有狮子冲宅，以致家道衰替。如对邻陷于空亡，便不足畏也。丑加丑，亦谓之两贵夹。

庚午日第二局　干上未
课体：遥克，逆茹，蒿矢。
课义：交关且尔，可疑蒿矢，蛇雀空逢，五火焚毁。
解曰：午未申巳交互相合，然以未合年而悔，以申合巳而疑，则虽交车相合，而尚多不足之处也。午火伤庚，其力虽微，而三传引入鬼乡，三传俱火，夜占又逢蛇雀，五火齐发，庚金焉能免其焚毁哉。折蒿为矢，力弱难伤，缓而且轻。然引入鬼乡全是火局，则微金受烁矣。惟仕宦占之，则官星虽旺，赖干上未土化煞生身，方为官文全美。昼占帘幕贵人临干，占试事必隽。
断曰：蒿矢之卦，兼逆连茹，其始虽有凶勇之势，愈久愈微，盖忧喜皆末实也；祸由外作，兵利为主。
天时：课传全是火土，久雨当日即晴。家宅：宅坐长生，主人宅兴旺，夜占防火烛。功名：甚利，以退为进。求财：合伙营生则利。婚姻：可成，女益于男。眙产：属女，孕则稳，产则易。疾病：病势甚急，防有血症，惟养脾补肾为妙。出行：恐有阻，不能动身。行人：尚未归。遗失：当在家中东南。捕获：在西北方，楼台池水之旁。出兵：可以取胜，昼占则吉。
毕法云：帘幕贵人高甲第。玉成歌云：水乘火将皆惊恐，勾雀同传主讼争。指掌赋云：三传克日，众鬼难堪。

庚午日第三局　干上午
课体：元首，间传，顾祖，回环。
课义：幸名顾祖，亡门欺侮，可恨者寅，暗助初午。
解曰：午发用，间退至寅，名为顾祖，其名可谓幸矣。但支午临干克庚，又为上门乱首，是敢于欺侮者也。弃而投中传之生，而辰遭夹克，又不足投。更进而就末传之财，乃寅木遁鬼乘蛇，暗助初传午火，反为伤庚，尤为可恨也。庚遂移而投戌上以受生，亦可谓之避难逃生。干上午，支上辰，乃干支与初中传，拱地盘之夜贵，宜告贵成事。助刑戕德格：乃六处有神作支之自刑，又作干鬼，又结连三传为鬼，来伤庚德。
断曰：见机之卦，又名顾祖，有功成身退之象。顾祖诗曰：顾祖迎亲复旧庐，求财谋望始图维；惟有庚日不宜见，鬼来又向病中居，
天时：龙神发用，宜有雨。求财：到手之后须防后祸。婚姻：不吉，不孝公姑。胎产：胎临长生，恐其难产。疾病：脾家受克，不能即愈。争讼：有人唆讼，防遭遣责。出行：驿马陷空，未能起程。行人：末回。捕获：在正东方，难获。遗失：为人带去。出兵：夜占将星克武，可以全胜。
毕法云：我求彼事干传支。课经云：末传寅生起初传午火而克庚金，乃教唆词讼之人也。或为公曹、吏人、道士，或为胡须人，或属虎人，或其姓从木，再详天将言之。

庚午日第四局　干上巳
课体：元首，元胎。
课义：昼生夜克，讼凶官吉，亥喻萧何，贵不悯恤。
解曰：巳临庚上，昼乘勾陈，则土将能生。夜乘朱雀，则火将为克，天将生克，吉凶分途矣。常人占讼，则官兴而凶。仕人占宦，则官成而吉。亥为末传，来克初巳，固能消灾免祸。然生寅助巳，亦未始非亥也。所谓成也萧何，败也萧何，皆亥之一神为之矣。两贵入狱，求之则怒，岂有悯恤之心哉。
断曰：元首之卦，理宜从顺。元胎之课，事宜从新。苟能事事顺理，必有革故鼎新之象。
天时：朱勾发用，龙神入庙，不能得雨。家宅：女人当坐喜，亦防火烛。婚姻：干上官，支上财，三传财生官，主女益男家，来即受胎。胎产：是男喜，亦平安，但有病，产时略艰难。疾病：肝家有火，初病易治，久病难痊。求谋：有人在中间撮合，便孟干中取利。出行：水陆平安，但恐有病，亦防有阻。行人：马犹落空，不能即至。遗失：有人欲破败之。捕获：隐东南贵人家。出兵：主胜客，恐旷日持久，频有书信往来阵前。
毕法云：金日逢丁凶祸动。课经云：巳加庚，卯加午，为丁神临宅，是为人宅罹祸。盖日上神克日，而辰上神乘丁，又克日故也。丁神乘卯，卯为日财。占者必因妻而起祸，否则因财而起祸。卯为胎财，若十月占，死气在卯，毕法所谓胎财死气损胎推也。

庚午日第五局　干上辰
课体：知一，炎上，斩关。
课义：自来生身，切勿信凭，倘遇夜卜，总是幽冥。
解曰：辰来生支，昼夜皆乘元武，恐反虚盗，不足凭也。戌午空陷，不能会火局以克我，是彼虽有虚声，而无实祸也。寅为财神，坐于鬼方，亦不敢取，是吉凶皆无所就矣。至于夜占遇之，愈加幽冥。然而大体不吉，岂独夜占为然哉。干上辰土生庚金，支上寅木生午火。只宜坐待其时，倘动其干支，即坐于脱气之乡，谓之乐里生忧。戌为六合，临寅奸丑，阴私不明，奴婢逃走。戌为孟上神，故不论涉害。
断曰：炎上之课，斩关可通，有旧事翻新之象。三传全鬼，反为不畏，当有鬼神暗中默佑，转祸为福。
天时：炎上局，自戌传寅，主晴。家宅：宅多暗昧之神，家有阴私之事。功名：自墓传生，官星正旺。求财：财神临支守虎，难以到手。婚姻：一派私淫之象，断不宜成。胎产：阴私婢妾之孕，恐是病胎。疾病：昼占当是肺气受病，宜清邪火，急切难愈。出行：宜从陆路，亦防盗贼。行人：他往未到。遗失：已为人取去。捕获：在北方道路旁，或在僧道家。出军：贼从西转东，其势正盛。
毕法云：众鬼虽彰全不畏，后合占婚岂用媒。课经云：三传虽全伤日干，不知反生干上辰土，育养庚金，是谓传鬼为生格。

庚午日第六局　干上卯
课体：比用，龙战，官爵。
课义：长生虽在，全无倚赖，丑为干墓，卯作支败。
解曰：巳乃长生，落于空亡，又被初传戌墓，末传子克，其不足倚赖明矣。丑为干墓，而临干支。卯为支败，而临于干。彼此交互，俱无美意，是四课三传，皆无益矣。况初中俱是空陷，吉凶不成，尤不宜占父母病也。干上卯生支，支上丑生干。虽有生旺之名，反成衰败之象。盖以卯败午，而丑墓庚也。不可作耳生格。亦有干神生干，支神生支者，名俱生格，主彼此各有生意。六庚日卯加申，乃胎临本日，占产可言当日便生，为胎神克绝也。
断曰：比用之卦，从违宜审，又名龙战。君子修德则吉，小人违德则凶。凡事止有虚声，不足深信。
天时：阴霾未雨。家宅：外面尽好，中实破败；凡事虚花，全无实际。婚姻：心虽孟成，宜防刑耗。疾病：向有旧病，医之可以除根。求财：些少不多。功名：不能如意，夜占当有同姓人提拔。胎产：男喜，占产即生。逃亡：自归。行人：有阻未至。出行：未能动身。行师：为主者胜。
毕法云：金日逢丁凶祸动，胎财生气妻怀孕。照胆秘诀云：戌加卯上是合乡，信至人归见福昌。

庚午日第七局　干上寅
课体：反吟，涉害，元胎。
课义：财虽可绝，七虎排列，切勿取财，秋占焚燕。
解曰：寅财临申，巳投绝地，况兼七虎相持，岂可取乎。秋占火鬼是子，昼将乘蛇克宅，主有火灾，宜以井底泥涂灶禳之。干支拱昼贵，大宜干贵。又昼夜两贵相加，必求两贵人而后成；或干涉两贵人，或谒贵不见，往见别贵；或贵人在宅，自会别贵，大概不止一贵人也。庚日申为本命，反吟课为人入鬼门，占病必死。财遁丙鬼，必因财致祸，因食伤身　因妻成讼，占者切宜谨慎。
断曰：无依之课，又曰元胎，大抵人情暗中不顺，反覆后成，纵有吉神吉将，凡百艰难。
天时：昼占主雨，夜占主风。家宅：主有变更之事，亦防有孝服。求财：反覆不定，须防祸福。婚姻：夜占女子美貌，昼占不吉。胎产：生亦不育。疾病：病不一症，医不一方，昼占是火克肺金之病。行人：未至。出行：恐防有阻，半途而返。捕获：不可得。遗失：原在旧地。出师：杀气太重，止宜和好。
毕法云：虎乘遁鬼殃非浅，宾主不投刑在上。课经云：庚日反吟伏吟，皆是地盘旬首上神乘元武，为闭口课。玉成歌云：反吟占事休言定，往复双双两事因；常占须主身摇动，不动人情有怨心。

庚午日第八局　干上丑
课体：比用，用墓，闭口。
课义：生旺财气，三传皆值，夜元雀虎，未财衰替。
解曰：初传辰土生干，中传酉金为日之旺神，末传寅木作日之财爻。三传有生有旺，兼有财气，故曰生旺财气，三传皆值。细视干上丑墓，弃之诚是。但投初传，则辰落空亡，不可相倚。再就中传，又逢羊刃网罗，亦不可近。再投末传之财，又带丙鬼，复乘凶将，真衰替至极之象也，
断曰：蓦越之课，事皆忽起，患由内生，占必仓卒，情必疏远。脚踏空亡，只宜进步，不宜退缩。凡占多系虚惊，究竟终无实济。
天时：天罡指亥，水运乎上，箕毕相会，风雨大作。家宅：午乘白虎作干之阴神，亦是催官使者，仕宦安居，常人防病讼。求财：财气虽有，恐取之致祸。婚姻：寅乘天后，又系日之妻财，与日冲克不吉。胎产：上强下弱，胎神属阳，孕必生男。功名：禄败官害，墓神覆日，占官不吉。疾病：病神克宅，病者必多。遗失：元武盗宅，被窃难寻。出行：陆路有墓，乘贵可行，水路空陷，虚费必多。行人：天罡加孟，行者未发。出师：利客不利主。
毕法云：人宅受脱俱遭盗，脚踏空亡进用宜，三传互克众人欺，墓神覆日人昏晦，虎乘遁鬼殃非浅(昼占)。课经云：庚午日，丑加申，干上丑脱支，支上亥脱干。彼此相脱，真有东手财来，西手财去之象。

庚午日第九局　干上子
课体：涉害，润下，闭口，励德，斩关。
课义：脱干伤支，占失无疑，人身多病，宅渐崩颓。
解曰：申子辰水局，脱日干之庚金，去克支辰之午火，所以占人多病，占宅崩颓也。大凡全脱，不止于病，更主遗失财物，故曰占失无疑。再若脱上逢脱，则事事虚诈，令人不可思拟。
断曰：见机之课，须斟酌时宜，见可便行，最忌迟疑。若操刀不割，必致自伤。支干上神，自相脱骗，真似掩耳盗铃之状。若不见机，终必损己。更详发用，乃系干阴。占事必从外起，患从外生，凡百皆主无益而有损。
天时：青龙带水升天，更兼润下，大雨无疑。功名：子孙爻现，占官不吉。求财：虚耗百出，焉能有得。婚姻：夜占青龙临干，可称佳婿；戌乘午上，女颇不佳。胎产：孕必生男，昼将损母，夜将伤儿。疾病：必系虚弱之症，或是怔忡心疾。遗失：两元脱干，盗尽财物。出行：中传龙乘驿马，庚申同宫，如乘飞骥。行人：天罡加仲，已在中途。出师：以日为我，辰为敌。日上作申子辰水局，辰上作寅午戌火局，以水制火，直如摧枯拉朽耳。盗贼：元武乘辰，必系目大眉粗，须长凶相。盗神乘申，必在西南方，近州县城关之所，远则村野冲要之地，三叉路口，或邮亭马舍之间。
毕法云：脱上逢脱防虚诈，六阳数足须公用。课经云：庚午日子加申，课传皆阳，凡占利公干，而不利私谋。指掌赋云：辰申子为呈斗，玩阴阳于天象。

庚午日第十局　干上亥
课体：重审，高盖，三交，伏殃，二烦。
课义：财内藏丁，无礼相刑，必然凶动，休倚贵屏。
解曰：卯乃日财，暗藏丁火，潜克庚干，子卯为无礼之刑，必有横逆相加，故曰凶动。昼贵居戌，夜贵居辰，皆云入狱。且昼贵临夜地，夜贵临昼地，又曰贵人蹉跌。或有干请，何能相助。占者勿恃为屏障而肆志，庶能免患。
断曰：网罗发用，捕获相宜，羊刃与勾雀相并，临于酉上。婢媵防灾，见财即取，必至受伤。或妻妾相竞，祸起萧墙，家破后已。缘课传皆冲，转转相破放也。
天时：毕宿发用，天罡指丑，龙蛇在传，必主大雨。功名：官星不现，贵人入狱，而且蹉跌，占官不吉。求财：财神虽现，嫌其化鬼，不宜取之。家宅：门户破败，居亦不久：婚姻：干上乘空，男家不吉；支上乘破，女家不吉。胎产：胎神系卯，必产娇娃，子午相冲，妊必动摇，疾病：虚痨之症，难禁丁克，亥为庚之病地，恐难脱体。出行：末传乘丁，必主行动，无甚好处。行人：天罡加季，末传乘丁，行人立至。遗失：不见元武，定非窃盗，不遗于酒地，定失于儿曹。出师：干上乘脱，支上乘败，末传乘丁，谨防慎守。
毕法云：金日逢丁凶祸动，贵人蹉跌事参差；宾主不投刑在上，传财化鬼财休觅。神应经云：庚午日亥加干，末传见卯，上乘厂神，的是因妻而凶动，由财而祸起。

庚午日第十一局　干上戌
课体：涉害，间传，乱首，斩关，魄化，芜淫，涉三渊，飞魄。
课义：中末空坠，自招其祸，事绪萦纡，病者难可：
解曰：中传戌土为鬼之墓，末传子水为干之脱。鬼墓既空，见脱不脱，庚既无患矣。乃自投干支上，受午火之燔炙，岂非自招其祸耶。由干而传干支，由支而传于初，由初以及于中，又传作支干之阴神，真是四课不离于三传，三传不离于四课。头绪甚多，萦纡转辗。病者自不能脱然，忧疑自不能释然也。
断曰：乱首之课，五伦悖逆，忧患难消。吉事易成，仇讼不释。若逢吉煞，可以避难，大宜书符合药。缘贵登天门，神藏煞没，罡填鬼户，魑魅潜消也。
天时：课传皆阳，天罡临寅，必主大晴。功名：禄临支上，权摄不正。求财：财神不现，恐无所得。家宅：禄居宅上，日德相并，宅美财丰之象。婚姻：男颇不佳，女甚美好。胎产：孕必生男，产母安吉。疾病：病缘自致，有德可解。出行：乘马人宅，不能远行。行人：天罡加孟，马未出宅，中传空墓，行人迟滞。遗失：元武乘空，失物难有。出师：利主不利客。
毕法云：权摄不正禄临支，罡塞鬼户任谋为。课经云：庚午日戌加干。干支与初中传，皆拱地盘之夜贵。宜占官禄升迁之事，所谓前后引从升迁吉也。

庚午日第十二局　干上酉
课体：昴星。
课义：失系来情，未免虚惊，无中生有，然后安宁。
解曰：发用旬空，上乘元武，又是人宅受脱。占者来情，必是失物。戌为鬼墓，所以的有虚惊。但戌不应传　因刚日昴星，始得用传，故曰无中生有。又曰安宁者何，缘庚金得初中父母爻来生也。
断曰：虎视转篷，吹毛求疵之象。隐之愈密，索之愈力，更加以天罗地网，凶不能逃，祸不能避。心迷意惑，进退乖离。诸占不吉，只宜占官禄之事。缘支于拱地盘夜贵，又拱天盘之禄故也。
天时：天地不动，晴日占晴，雨日占雨。功名：前后引从，贵禄何患不得。求财：财神不见，从何而得。家宅：人宅受脱，空戌乘二武发用，遭窃无疑。婚姻：天后得旺，夜占女吉，昼占从魁临干，太常亦乘旺气，虽不甚吉，亦不可以言凶。胎产：刚日昴星，必主生女。疾病：鬼墓发用，占病不吉。出行：前罗后网，不能行动。行人：天罡虽则加仲，两合相控，罗网相阻，必不能至。遗失：两武盗宅，必不能得。出师：出师不利，恐遭罗网。
毕法云：前后引从升迁吉，所谋多拙逢罗网。百章云：庚午日酉加庚，酉为羊刃网罗，太常主宴会酒食之事。三煞相并，必主孟上操戈，席中争斗。

辛未日第一局　干上戌
课体：伏吟，稼穑，斩关，游子。
课义：自宅传人，彼求我身，守之上等，动则遭。
解曰：支上神发用，末传归于干上，人来求我干事也。若在他课，或可起而应人之求。惟伏吟必须静守，乃为上策。况四课三传，无字非刑，苟一轻动，彼此相刑，其势不已，难免矣。
断曰：此稼穑之卦，又名游子。天地鬼神，不动不克，自信其柔，进用于人。传无丁马，凡事有身不自由，家宅不宁之象。宜检身谨恪，方得优游。若三刑全有气，日用旺相，神将吉祥，为不获已而应人，亦可成事也。
天时：和风甘雨，极利田禾。家宅：主兴土工，或进田宅：婚姻：吉礼即行，主有奁田。胎产：主女，初见胚胎。功名：未利，农部得之吉。求财：有财未能入手。疾病：或哑，或脾疾，得之饮食妇人。失脱：或埋土中，逃人虽不远，难获。出行：不利，利赴喜庆酒席。行人：当来不来，他乡安乐，争讼：不出田土房屋，宜和解。兵战：利亥卯岁月。
毕法云：宾主不投刑在上，彼求我事支传干。金口三才赋云：纯上乃丑妇当权，孤立则尊人不利，青龙应婚姻、财宝、天后或奸心暗昧。指要云：游子稼穑，亦名五坟卦，不宜占病。

辛未日第二局　干上酉
课体：蒿矢，退茹，天罡。
课义：闭口难言，遂往投传，化为全火，以致凶迁。
解曰：旬尾加干，禄成闭口，不可守也。初传巳居午乡，二传辰居巳乡，末传至卯，旬遁丁火，乘以夜蛇，三传全化为火矣。辛往投之，遂连受克，屡迁而得凶，宁非自致哉。又为自劳人逸格。盖干上酉，与干作六害，支上午却与支作六合也。
断曰：此蒿矢之卦，又为退茹。君子占之，禄厚官高，德尊财富。中传文书，朱雀并临，学问深藏，才名特显。小人得此，官非丛起，殃病相随，兢兢守之，尚忧不免也，凡事祸福不测，忧在西南，喜在西北。
天时：晴多雨少。家宅：宅占，人口不宁，宜谢土神。婚姻：不佳。胎产：生女，主大惊恐。功名：仕宦有升迁之喜，不可取财，考试不可触试官。求财：有财不可取，取则生灾。疾病：阴人小口有灾，甚凶，宜祈禳。失脱：见者不肯言。出行：宜往西北远方，谋事必成。行人：即至，非随贵官及文书之事，即有病。争讼：为口舌而起，成讼，凶，宜和。兵战：利行羽檄，不利交锋。
毕法云：鬼乘天乙乃神o，宾主不投刑在上，鬼临三四讼灾随。神应经云：辛日末传见卯遁丁，必因妻而凶动，因财而祸起。中黄经注云：白虎加卯酉临门，必有出入之事，元武不克日无妨。若比日干，宜求横财于阴私中。

辛未日第三局　干上申
课体：元首，顾祖，龙德，死奇，
课义：巳午两火，并来为祸，取末寅财，其灾难躲。
解曰：支上之巳，发用之午，两火并来克干。中传天罡，二雀并乘，但见其克，不见其生矣。辛金历此危，而往取末传之财，殊不知寅又遁丙，丙火又成灾患。虽孟避之，胡可得乎。末助初传，局内子加寅，夜得太阴，主妇人妊孕，六辛准此。
断曰：此元首之卦，又名天罡，在上君子协其德者占之，自然万事亨通，合乾元之象。若太岁在午，昼贵发用，即号龙德之课，尤见云行雨施，功高泽溥。逆间传午辰寅，又为顾祖格。凡所求谋，无不顺利。苟非其人，则为伏殃，为死奇，主彼此不睦，动摇未休，灾多福少。
天时：久晴无雨。家宅：宜恢复祖居。婚姻：主女性不贞淑，不宜成。胎产：胎安，昼占得男，夜占得女。功名：主显达，受赂则败。求财：必系词讼，或由贵人得之，有咎。疾病：凶，作福可解。失脱：难获。出行：主东南方，见贵或文书之事。行人：占家长弟兄即到。争讼：不利，夜占尤凶。兵战：利为客，后举者胜，慎重则吉。
毕法云：胎财生气妻怀孕，鬼乘天乙乃神o。心镜云：龙德卦宜干禄位，恩赐真官拜圣君。曾门云：斗为死奇，仲为己身。

辛未日第四局　干上未
课体：别责，芜淫，不备。
课义：支生我躬，去寻脱空，惭赧而回，快乐无穷。
解曰：支乃上门生我，宜守而勿失也。却去投初传亥水，亥既旬空，又为脱气，能无惭愧而归乎。归而中末两传皆为生我，虽亦坐空，而日支填实，重重生意，其快乐何如。
断曰：此别责之卦，亦名芜淫，亦名寡宿。四课不全不克，别从其类，责取支合前神为用。谋为欠正，凡事倚仗他人，借径而行。吉凶多系于人，不干于己也。支来生日，尤见自在逍遥，况寡宿之象，事属虚声，吉凶皆不成就。二阴争阳，又像孤独。占宅占婚，不宜得此。
天时：有雨，未足。家宅：宜谨慎闺门，又主有孤独之人。婚姻：大不宜。胎产：男胎，或系私妊，或属婢媵。功名：营求难得，任运终成。求财：宜空手求之。投谒：不喜而归。疾病：主妇人有疾，新病吉，久病凶。失脱：物宜寻，必归，逃人难获。出行：宜远行，避祸必免。行人：即归。争讼：主因妻财起衅，宜和解。兵战：止宜虚张声势，交锋不利。坟墓：支辰青龙生日，昼占可发财丁。
毕法云：夫妇芜淫各有私。观月经云：四课如不备，其卦号芜淫，日上无阳类，二女竞男心。括囊赋云：不备芜淫，必有阴私而起谮。袖中金云：魁罡临日辰，传有白虎，为斩关得断，逃者永不获矣。

辛未日第五局　干上午
课体：知一，曲直，伏殃，狡童。
课义：午丁双见，先恶后善，携财祷贵，庶免灾殄。
解曰：午火临干克干，卯遁丁临支发用，亦克辛金。然而午与日支未合，卯与辛课戌合，始虽相仇，中归和合也。昼贵临身作官，亥卯未全局是木，为日之财。若以己财告贵，贵喜财生，必能免我之害。或输财求爵，亦能有成，斯理同也。干上午，得支之胎神。支上卯，得干之胎神，为互胎格。又三合为传，支十复交车相合，名交合格。三传财爻，必忧父母。幸干上先有午火，窃财爻而生父母，不为乖也。
断曰：三传木局，先直后曲。虽遇辛而成器，有震动不宁之象。
天时：有风无雨，爵见虹霓。家宅：人宅不宁，若中高第，改换门第，建竖旗杆，则为吉应。婚姻：不宜，若先苟合，则应。胎产：主双胎，或私胎。功名：利以财求。求财：得财虽多，终以奉势。疾病：占父母病势危，多进参药无恙。失脱：主有奸拐之事，或投势要。出行：宜载宝谒贵，或赴捐纳例。行人：迟至。争讼：笑里藏刀，先恩后仇；若先龃龉，后反和解。兵战：多聚粮草，利和不利战。
毕法云：帘幕贵人高甲第，交车相合交关利；金日逢丁凶祸动，传财化鬼财休觅；后合占婚岂用媒，干支全伤防两损。金匮经云：二上克下，同类相摧，朋友谗佞，祸从外来。精蕴云：昼占虽日鬼临身，缘是贵人，勿作鬼祟看。

辛未日第六局　干上巳
课体：涉害，无禄，四绝。
课义：无禄可守，禄又闭口，君子恶之，彼已有咎。
解曰：禄以养君子也，卦名无禄　且闭口而临绝乡，此为君子失其所养，故深恶之。况干受巳火之克，支被寅木之伤，彼己均有殃咎也：
断曰：此涉害之课，又四下克上，名为无禄。日辰阴阳俱战，不得其所，几于无路可投，有否之象。占者多主孤独无助，屈者难伸。惟赖末传亥水可护日干，而又值空亡，悔咎难免矣。凡事先发者胜。幸神将尚吉，君子谨身省过，亦能绝处逢生，先否后喜。若恃强妄作，必致穷于无措。
天时：有雨，应雷不雷，家宅：不宁，主家有喑者。婚姻：为弟兄昼占者宜，夜占不用。胎产：防胎死腹中，产亦可畏。功名：不利。求财：将本求者利极轻微，空手反利。投谒：宾主不和。疾病：主噤口不语，或绝饮食，凶。失脱：难寻，逃者怕归。出行：防在路缺少资斧。行人：占幼辈即归。争讼：主尊长凌欺卑幼，有屈难言。兵战：宜慎安营，忌东方。
毕法云：支干全伤防两损，彼此猜忌害相随，胎财死气损胎推。括囊赋云：见无禄兮少子孙。指南：十月丑将加午占赴召曰：游都临支，贼符克干，课名无禄。此去必不得意，且遇大兵，然则病乎。曰：病符坐空，阴神又制之，病无虑也，后果验。

辛未日第七局　干上辰
课体：反吟，无依，天网，井栏关。
课义：意孟来求，奈何互墓，甘分沉沦，两贵皆怒。
解曰：干上乘支墓，支上乘干墓。我孟使他昏迷，却被他昏迷了去，此所谓天网恢恢也。干复坐干支墓之上，支复坐于干墓之上，彼此颠倒，自招昏晦，甘心沉沦而不悔。往来投奔，亦何为哉。日贵午临子，夜贵寅临申，两贵皆受克，所以怒也。
断曰：此无依之卦，亦名无亲。傍井倚栏，斜冲射，为象涣散而不属，不能长久。动则相宜，静则反扰。事主速成，亦复易败。况干支互墓，人宅昏晦，初末传及日上阴阳，皆值空亡。凡有谋为，皆无终始。丑加未，占雨主有云。
天时：阴晦，多风雨。家宅：主有伏尸。或在邻舍对门。婚姻：主女卑微而年长，反覆不定。胎产：主卑妾有孕，防不实。功名：淹滞无成，荫袭则大利。求财：与人交易，各失便宜。投谒：贵人不喜。疾病：新病易瘥，久病凶。失脱：系女人所窃，难觅。出行：孟出复止，夜占防遇小人。行人：归者复出，出者复反。争讼：主因妇人或失盗，事宜两和。兵战：欠利，防有奸人细作。
毕法云：首尾相见始终宜，干支乘墓各昏迷；两贵受克难干贵，支乘墓虎有伏尸。课经订讹云：日鬼发用，中末逢墓，常人为喜。心印赋云：日辰上见墓神加，病者无痊灾可嗟；行人失约路途赊，若当时日来归家。

辛未日第八局　干上卯
课体：涉害，铸印，乘轩，励德，度厄。
课义：上刑下刑，昼失娉婷，本无和气，况有旬丁。
解曰：巳申戌未子卯，四课三传，无一不刑。上下之间，全无和气。卯乃辛之妻，而昼乘元武，则为婚财两失。况末遁旬丁，反助初鬼而伤于干耶。
断曰：此见机之卦，亦名铸印乘轩。君子知机，行仁布德，自当官禄显荣，声名洋溢，财帛丰盈。若不足以当之，则内外刑伤，触处皆成荆棘。况初末传皆见天后元武，印模为支上神所刑，名曰铸印不成。即德位相当者，亦宜谨凛，见机而作，不俟终日，非有介石之贞，未能免咎。
天时：蒸热得雨。家宅：益人丁，宜谨门户。婚姻：不宜。胎产：主女，胎防损。功名：主有除授升迁，然位高防险。求财：主空手得之，或系暗昧，防因财生患。疾病：主妇人狂病见鬼，凡病先重后轻，久病不吉。失物：失物难得，逃亡怕归。出行：宜上官之任，常人不利。行人：占僮仆必至。争讼：主为妻财之事，宜消解。兵战：军中不宁，主将逍遥，土卒抢攘。
毕法云：宾主不投刑在上，人宅皆死各衰羸。观月经云：河魁本是印，火到自然成；在职重超擢，居官更显荣。又云：三下制其上，六亲意不虞；象还同长幼，事不免嗟吁。

辛未日第九局　干上寅
课体：知一，曲直，寡宿。
课义：昼财失散，动多灾难，夜贵纯财，外徒好看。
解曰：三传全财，财太旺者，必反伤财。昼将皆属水兽，重叠生之，脱其干气，故为失散之象。况刃网在前，动则必遭灾难也。以夜将言之，六合亦财，天后生财，财益旺矣。但初中空陷，末传金虎踞墓，外虽好看，内则空虚耳。
断曰：此知一之卦，成曲直之局。占事主先屈后伸，始难终易。善恶混处，繁冗驳杂，宜于审择固执。虽三合六合，像极和同。而四课三传，不落空陷者，仅存午未。交关纷错，毫无实际。虽遇辛日，难望其器之成也。
天时：密云不雨，大风虹见。家宅：主常有喜庆宴会，防婢妾有奸窃事。婚姻：和合，夜占更吉。胎产：女胎，产极难。功名：主得虚衔，遇贵有济。求财：得利，亦多虚耗。疾病：得于饮食，妇女难愈。失脱：难获。出行：得好伴，一路安乐，但耗财。行人：占幼辈即至，余未回。争讼：主为财产，或舟车之事，宜和解。兵战：昼占大胜，岁月逢亥卯则吉。
毕法云：贵虽坐狱宜临干，万事喜忻三六合，金日逢丁凶祸动。心镜云：用神今日比，事因同类起。精蕴云：卯加亥为胎坐长生，大宜占孕，惟不利占产。干上寅，支上亥，如夜占宜结绝告贵之事，谓干支值绝，凡谋决也。

辛未日第十局　干上丑
课体：别责，励德，芜淫，不备。
课义：昼乘虎墓，弃迎贼伍，留宿仍前，俯就免苦。
解曰：昼占虎临金墓，墓覆日干，弃而往迎登明，则与元武为伍矣。盖亥为盗神，又乘元武，盗脱干气，遂进而停留中末以为止宿之地。乃仍前虎墓重重，凶之甚矣。不得已而俯就支上戌课，虽曰相刑，犹免其苦也。
断曰：此别责之卦，亦名芜淫。土有惊忧怪异，而无实害。事不周全，物多偏缺，求望难成。二阳争阴，纪网不肃，咎多福少宜矣。昼占贵人立卯，名为励德。君子升迁，小人斥退。夜占盗神发用，中末天后恰合芜淫，可不谨诸。三传四课，惟干阴及支，不落空陷，凡事皆虚，祸亦减也。
天时：求雨得雨，求晴未晴。家宅：昼占防尊长灾，夜占防有奸私。婚姻：不吉。胎产：不实。功名：昼占谒贵可得，微员不利。求财：无所得。投谒：不遇。疾病：占长上凶，行年本命在未上有救。失脱：夜占为女盗，难获。出行：不吉。行人：占同辈立至。争讼：昼占须仗贵力，余不得宜。兵战：小挫反为祸。
毕法云：干乘墓虎无占病，空空如也事休追。括囊赋云：不备芜淫，必有阴私而起谮。中黄经云：元武登明上，眼目泪交流。课经云：于墓乘虎，占病必死。若年命得小吉乘蛇，庶几可救。

辛未日第十一局　干上子
课体：弹射，出阴。
课义：夜禄虎守，却宜闭口，倘居窘乡，释然无咎。
解曰：辛禄在酉，禄临支上，夜虎守之，难以往就。况酉是旬尾，宜闭口以应之，不可哓哓强求也。辛课在戌，戌落旬空。子加其上，亦脱干气，非窘乡乎。然安分居之，反得安然。出于三阴而坐受寅财之利，莫之咎也。
断曰：此弹射之卦，日阴发用，乃日上两课自战，作事无力，不于内事，不可出尖。中传得辰土，是为弹射有丸，主蓦有灾悔。寅辰年二传，为出于三阴，入于三阳，有自谷迁乔之象。兼之日自生子，子生用神。虽一路耗脱，却得欣欣向荣，眼前未遂，不足为忧也。
天时：求晴即霁，求雨迟得。家宅：主虚耗损财。婚姻：有成，终见衰弱。胎产：主婢妾不正，防不实。功名：捐财得之，无俸禄。求财：折本无利。投谒：不见。疾病：主虚脱，不能食，无妨。失脱：盗者在宅，见者不言。出行：就禄不利，牦财处反安。行人：来有小阻。争讼：宜解。兵战：昼占大吉。
毕法云：权摄不正禄临支，空上乘空事莫追，一旬周遍始终宜。课经云：干上子盗脱干气，昼乘天空，名脱空神，凡占皆无中生有，全无实迹。心镜云：日克课神名弹射，纵然得中还无利；家有宾来不可留，每有口舌西南至。

辛未日第十二局　干上亥
课体：昴星，天罗，掩目。
课义：五虎昼逢，殃祸重重，全作六害，夜稍从容。
解曰：申为白虎本方，昼占虎又乘亥，今课传二亥三申，共为五虎，所以殃祸重重也。三传申亥申，叫课申亥子未酉戊，全作六害。惟夜占将皆空元，虽亦阴贼虚诈，而不至如白虎之酷烈，无过脱耗而已，似稍从容也。
断曰：此昴星之卦，柔日为冬蛇掩目，阴性从地，其气下沉，伏而视之，事主暗昧不明，进退维谷，祸从内起。占者当收敛精神，决断万物，惟义所在，归责于躬。昼占凶咎层叠，有惊天动地之象。夜占亦忧疑幻怪，千态百出，慎之慎之。
天时：昼占大风冱寒，夜占阴雨有风。家宅：不宁，主病患耗失。婚姻：大不吉，恐因婚得灾。胎产：或双胎，主大惊恐。功名：不宜躁进。求财：防被人脱赚，反致家道空乏。疾病：主虚弱，暴病吉，久病难瘥。失脱：难寻，逃亡自归。出行：不宜远行，防遇小人。行人：未回，有惊恐。争讼：防阴谋虚诈。兵战：不利，宜解甲休卒。
毕法云：虎视逢虎力难施，所谋多拙遭罗网；彼此猜忌害相随，宾主不投刑在上。括囊赋云：昴星归去而防险。照胆秘诀云：白虎猖狂满屋伤。课经云：干上亥乃脱气，天将又是元武，为脱盗格。

壬申日第一局　干上亥
课体：伏吟，自任，元胎，寡宿，杜传。
课义：昼德禄空，脱马未逢，长生乘武，守动勿容。
解曰：亥乃日之德禄，本落旬空。昼占又乘天空，是为空上逢空。寅为驿马，动则脱日之气，幸在末传，尚未逢也。申金居中，虽本日之长生，而昼乘元武，反多耗费。夫德禄空空，长生元武。初中两地，既不可守矣，及动而至末，马乘六合，奸私盗脱，又何利焉。天盘地盘，皆作六害，所谓彼此猜忌也。
断曰：此自任之卦，亦名元胎，亦名杜传。禄马交驰，似乎眼前兴旺，然恐临时脱空，惟宜杜门晦迹，谦损自持，则晦中得吉。又课传皆孟，格合元胎，凡事皆有新意。夜占将吉，昼占将逢空脱奸私，必见惊恐。
天时：有雨，若久雨即难晴。家宅：昼占主空虚，防盗。婚姻：昼占不宜，夜占迟吉。胎产：主婢妾有孕，正月占防不育。功名：仕途迁擢，试得科第。求财：反覆未得。疾病：不吉，暴病愈。失脱：昼占难获。出行：远行不宜。行人：乍登途。争讼：必归和解，忧患冰释。兵战：防敌行诈，水旺时吉。
毕法云：空上逢空事莫追，彼此猜忌害相随。袖中金云：六壬日自刑，壬申日不为空亡。指要云：心镜言行人立至门者，是本家暂出之人，非远回人至也。

壬申日第二局　干上戌
课体：元首，退茹，斩关，朝支。
课义：先鬼后空，退则有功，凡谋勉力，关格须逢。
解曰：戌为日鬼，却落旬空，虽两虎并临，不足畏也。壬干退而就申，申乃日之长生，庶有功也。先逢虚惊之鬼，又历破败之酉，于艰难中，更退一步，始得生息，故凡百谋为，必当勉力。但魁度天门，终不免于关隔。犹驾舟而登剑阁，御车而涉河津，其否多亨少宜矣。此课一名抱石投江。
断曰：此元首之卦，掐合退茹，亦名斩关。凡事阻碍，君子应拔茅之吉，莫辞劳苦。小人戒关隔之凶，勿强纠缠。三传朝支，利下不利上。斩关逢虎得断，利私不利公。壬癸日辰加巳，谓之两蛇夹墓，占病必有积块在腹。
天时：先见风雷，久而有雨。家宅：主有孤独别离，并防逃盗。婚姻：不宜。胎产：主女胎，或私孕。功名：催官极速，防有空脱阻滞。求财：艰难得之，亦防虚耗。疾病：主隔气或食积，宜下之。久病凶，猝病即瘥。失脱：自归，否则难获。出行：不得出。行人：有阻或恋他乡。争讼：不解即防被刑。兵战：不利，有失众之象。
毕法云：魁度天门关隔定，干乘墓虎无占病，虎临干鬼凶速速。括囊赋云：戌为白虎兮犬惊。又云：关遐隔远，占行客而未来。课经云：干上发传，末归干支，为朝支格，不免俯就于人，被人抑勒，不能自由。

壬申日第三局　干上酉
课体：元首，顾祖，间传，u女。
课义：宅败人衰，末助初财，阴入夜遁，七月怀胎。
解曰：人宅俱乘败神，初传遭口与昼夜将夹克，不由己用矣。赖末传寅木助初生财，或望有成也。午为口乾妻财，又：天后元武皆属阴将，故为妇人。夜乘元武，主逃遁也。午又为壬水胎财，在七月为生气，故主怀孕。
断曰：此元首间传之卦，为顾祖格，有复旧业之象，凡谋皆吉，但间传逆退，必有留连阻隔。昼占初起火后，末归六合，名为u女，阴私不正。况干支皆乘沐浴，是为人宅俱败。占身气血衰弱，占宅屋舍荒颓，干上酉为婢类，或缘酒色破家。
天时：昼占雨多时见日，夜占久阴。家宅：防破败及婢仆奸逃。婚姻：不宜成。胎产：七月占妻孕吉，正二月不吉。功名：待时。求财：得财，即为酒色所耗。疾病：心肾两家之疾。失脱：主系妇女所窃，逃去难寻。出行：利东方。行人：占弟兄即至。争讼：主奸拐不明，防发觉旧事。兵战：防偷营劫寨。
毕法云：宾主不投刑在上，干支皆败势倾颓；初遭夹克不由己，后合占婚岂用媒。课经云：壬申日，巳将加未，夫行年甲寅，妻行年己亥，上下相生作合，乘本命旺气，为繁昌课，一名德孕课。中黄经云：天后相刑暗昧生，不逢占克必婚成。

壬申日第四局　干上申
课体：元首，病胎，不备，自在。
课义：坐谋有益，动用费力，元虎临身，稍有忧惕。
解曰：长生临日，坐守可以得益、若动而发用，取初之财，反逢旬遁己上克伤。日干中传脱气，末传旬空，费力万端，不能收效也，昼将元武，夜将白虎，乘申临干，不免稍有忧惕。幸坐空亡，不为大害。
断曰：此亦为元首之卦，名病元胎。身喜心忧，两人共事，末得和同。干支乘刑，为动履不宁之象。若臣忠子孝，扶纲植常，身名俱泰。苟不能忘私，亏心暗室，终失便宜。又两阳争一阴，各怀奸私，情意相背。处家应物，尤宜光明严谨，庶免其咎。
天时：昼占多风，夜占多雨。家宅：人口小不安。婚姻：未宜。胎产：主产前多病，产后安。功名：顺利，应试亦吉，第三场小心。求财：可得。投谒：有事干之，恐失和气。疾病：主寒热相侵，难以速愈。失脱：寻得物已不全；逃亡自归。出行：远行忌二、六、十月。行人：留滞未归。争讼：防刑狱，利为客者。兵战：昼占吉，拓地千里；夜占军扰不宁。
毕法云：宾主不投刑在上。课经云：支加干上而生干，为自在格，亦可作俱生格，所谓互生俱生凡事益也。袖中金云：巳加申为病胎，又名怕课。胎孕有病，安得不怕，主身喜心忧。

壬申日第五局　干上未
课体：重审，润下，励德，斩关，狡童，六仪。
课义：所谋驵诈，妻财最怕，夜贵在日，昼贵居夜。
解曰：日干之水孟脱支申之气，而反被墓干支上之辰，是所谋皆欺诈而不实也。三传水局与日同类，有妨妻财。歌云：日干同类入传中，财帛冰消妻妾凶者是也。巳乃日贵，居于夜地。卯乃夜贵，居于昼方。两贵蹉跌，事多参差也。未乘太阴加亥，主小儿婚姻。
断曰：此重审之卦，局名润下。末辰二土比和，昼将龙蛇同类　主喜庆之事，重见叠出。贵人立酉，亦名励德。天罡临支，亦名斩关。君子升迁，宵人远遁。夜占为狡童之格，有玷伦常也。水归冬旺，若遇其时，百事遂意。
天时：行雨，沾足。家宅：近水占。婚姻：主小儿结婚，余昼占和合，夜占不正。胎产：主婢妾私孕。功名：有成。求财：难得。投谒：防笑中有刀。疾病：难愈。失脱：难获，逃亡自归。出行：多见周折。行人：留恋他方。争讼：任彼诈谋，终归无用，静以待之。兵战：得胜。
毕法云：合中犯煞蜜中砒，贵人蹉跌事参差，后合占婚岂用媒。课经云：一日内全无顺贵人者，凡告贵竟无相允意，不宜进前，进则反挫。玉成歌云：三传带合需求事，类就其干众所占。

壬申日第六局　干上午
课体：涉害，度厄，四绝。
课义：午被挤排，夜损妻财，惟妨长上，手足防灾。
解曰：干上是午，发用亦是午，两午皆日之妻财。昼天后，夜元武，皆日之同类，既遭夹克，又临绝地。夜遇为真元武，尤有损于妻财也。申为长生父母，而临中传丑墓，午既克申，丑又墓之。申长生无气，上乘夜虎，非长上之灾而何。
断曰：此涉害之卦，亦名度厄。三下贼上，不利尊长。凡事险阻艰难，必历尽风霜，方得生机萌动。日上阴阳相害，支上阴阳相合，主他人投分，自家失和。况初遭夹克，全不由己。占者务须养晦深藏，知机引退，庶得绝处逢生。
天时：久雨则难晴，求雨雨亦小。家宅：主有文书口舌之事，宅舍借人作践。婚姻：美中不足。胎产：利七月，占生女吉，男防不育。功名：有奇遇终未显达。求财：有财，亦为他人费尽，己不能主。疾病：不利尊长，作福可挽。失脱：不见，逃者捉归。出行：投人欢洽，正二月不利出门。行人：占长辈即归。争讼：主为盗田土之事，有意外昭雪，或得贵力取胜。兵战：不利。
毕法云：初遭夹克不由己，人宅坐墓甘招晦，三传递生人举荐。课经云：丑为腹，午胎在丑下，为腹胎格。订讹云：仕者占此，主事从邻邑发动，山鹊合群，同气相亲之兆。神将吉，因动成喜；神将凶，面合心离。

壬申日第七局　干上巳
课体：反吟，无依，知一，励德，元胎。
课义：交居先绝，前脱后脱，元合昼逢，两贵不悦。
解曰：支于交居绝地而寅发用，则支为先绝。但初末皆寅，前后盗脱日干之气。申昼乘六合，亦能脱干。两寅乘元武，尤为盗气也。日贵巳乘亥，亥水克巳火。夜贵卯乘酉，酉金克卯木。两贵受克，其不悦宜矣。支上寅作盗气，乘元必家人作盗。
断曰：此无依之卦，用称知一，格合元胎。贵临卯酉，亦名励德。课体反覆不宁，凡事不可烦扰黩乱。宜上爱其下，下敬其上，息争去怨，自然福至灾消。干支皆贼，其上两阴神又皆克其下，反吟四孟，曰绝元胎。寅巳申亥，复相穿害，可不慎哉。
天时：昼占有雨，夜占为电、为风。家宅：主有原主加价，宜与结绝。婚姻：主佳儿佳妇，惜为强暴阻隔，难合。胎产：忌正月占，防胎损不实。功名：昼占吉，夜占反覆。求财：主交关奴仆刑狱之事，先失后得。疾病：占妻及老人、小儿不吉，余反覆，主饮食不进。失脱：将露。出行：宜为告贵结旧事，不宜为谋禄出。行人：在道。争讼：宜和。兵战：无利，宜息。
毕法云：两贵受克难干贵，彼此猜忌害相随。课经云：十月占寅为月将，照破元武，最宜擒贼，或乘天空尤佳。精蕴云：此课是为交车合财，惟宜以财交涉。又绝神作日财，宜结绝财物事。

壬申日第八局　干上辰
课体：元首，斩关，天罡。
课义：墓干墓支，人晦宅晦，动则灾危，三传不美。
解曰：辰为水墓，丑为金墓，今干壬支申，各居本墓之下。经云：墓覆日辰，人宅昏沉是也。三传屡动而进，初逢墓鬼，中逢败气，末逢脱气，步步生灾，时时危厉，谓之美也得乎。
断曰：此元首之卦，亦名斩关，日墓覆日，辰墓覆辰，上下昏蒙，人宅屯晦。义辰加壬为用，是辰之华盖作日之墓神。凡占身位，多见蹭蹬。反赖日墓坐空，天后并临，与我同类当时阴助。占者总宜广积阴功，见机时动。遇危疑交战之地，惟理是顺，则合元首之吉，大服群情。常人占之，亦得逃灾脱祸。
天时：春季占大雨。家宅：主尘暗弊陋，妇人争权。婚姻：主女性悍泼，不宜。胎产：主系鬼胎，有惊。功名：主有意外遭际，为人所破。求财：难得，得即耗于女人。疾病：先重后轻，主昏晕否塞。失脱：难获。出行：谒贵无益，利南方，勿近妇人。行人：不来，在彼处不如意。争讼：事因阴人起，或争坟地，宜解散吉。兵战：主军中有阴气，威不能振，且不宁。
毕法云：首尾相见始终宜，干墓并关人宅废；干支乘墓各昏迷，华盖覆日人昏晦。课经云：传墓入墓，自明投暗，如人下井，一脚深于一脚。玉成歌云：墓神加日身灾滞。又云：斩关游子身当动。

壬申日第九局　干上卯
课体：重审，曲直。
课义：刑害无礼，脱空后至，夜将赖传，昼占弛废。
解曰：子卯相刑而宾主不投，申亥相害而彼此猜忌。中传旬空，末传坐空，而复脱干之气。刑害既在其前，脱空又随其后，何利之有。夜占将皆土，属与三传木局，反有克制之官，昼占则空上乘空，空脱驰废，何可当也。
断曰：此重审之卦，合曲直之局，事多不顺，或起妇人，先屈后伸，始难终易。盖木以水为根，水日虽与局相宜。然亦盗日之气。又况刑害错见，空脱相随。凡百谋为，鲜能遂意。君子知机而动，纵使吉事未成，亦得凶事消散也。
天时：有风而雨少。家宅：主有口舌文书之事，防小人。婚姻：夜占吉，宜缓成。胎产：主婢生子，防有虚惊。功名：试者可高第，仕宦防章劾。求财：多耗散，若系子息幼辈之财，获利必倍。疾病：主肝气伤脾，或眩晕，新病凶。失脱：主奴婢盗窃，在道路深林。出行：宜缓。行人：占幼辈立至。争讼：主口舌田土之事，宜解散。兵战：无大功，安营不宜近林木。
毕法云：宾主不投刑在上，人宅皆死各衰羸，合中犯煞蜜中砒。课经云：胎坐长生，大宜占孕，不利占产。神应经云：壬申日，末传见卯是旬丁，为子息之财。三车一览云：朱雀作日鬼，虽不临干，如临年命，亦作雀鬼格，防有弹章。

壬申日第十局　干上寅
课体：弹射，不备，元胎。
课义：昼占必失，家道寂寞，惟宜俯就，两贵无力。
解曰：昼占天将，皆是土木。土既克干，木亦脱干。巳□贵人财爻，而旬遁为己。申虽壬水长生，而与亥相害，其有所失必矣。且亥脱支气，又空上乘空，家道寂寞，不亦宜乎。但亥即壬也，自干加支，以就长生，格名俯就，以尊从卑。始虽艰难，终归逸乐，凡事勉强而后成也。昼贵巳加寅，夜贵卯加子，皆临刑地，安得有力以及人乎。
断曰：此弹射之卦，昼得贵人，土为有丸，凡事亦有力。但干支耗泄，贵人失地，苟或妄求，得不偿费。喜日上为支马，支上为日禄，而阴神及用，皆作财神，顺以应之，富贵可卜也。
天时：晴雨调匀。家宅：人丁不旺，防有暗盗。婚姻：和合中又见相破。胎产：主私合婢孕。功名：待时而行。求财：失而复得，得而复失。投谒：外合内离。疾病：暴病即愈，久病难瘥。失脱：难获，逃人不归。出行：不利；行人：庚申日必至。争讼：有解，忧疑消散。兵战：多虚少实。
毕法云：权摄不正禄临支，富贵干支逢禄马；人宅受脱俱招盗，空上逢空事莫追。课经云：干支上寅亥作六合，而干支亥申作六害，为外好里槎芽格。秘要云：蒿矢课见金为有镞，弹射课见土为有丸，若传空亡，名遗镞失矢。

壬申日第十一局　干上丑
课体：重审，间传，向阳。
课义：两贵共处，病笃可愈，以凶制凶，蛇冲虎去。
解曰：巳加于卯，乃昼贵临于夜贵之家。而卯加于丑，亦夜贵归于真贵之地，所谓两贵共处也。虎乘财墓覆宅，占病必笃。而所以可愈者，虎为凶神属金，蛇为凶神属火。今得末传辰蛇冲克戌虎，以凶制凶，其凶自去也。
断曰：此重审之卦，亦为顺进间传。子寅辰为向阳之格，从朔方幽都渐升畅谷。占主自暗入明，初凶后吉。子卯丑戌申寅相刑，申亥卯辰相害，宾主不睦，上下分争。惟当谨守纲常，力行仁义，虽逢患难，必有变通。
天时：有雨不足，既雨难晴。家宅：主房屋向东，昼占可获藏物。婚姻：有两家女，俱未得成。胎产：男胎，防不实。功名：须贵力交荐，然尚未亨。求财：宜于家中求之，外求难得。投谒：贵在贵家，不遇，遇亦不和。疾病：暴病虽危，必愈，久病难瘥。失脱：宜多访亲友。出行：即归。行人：将到，复有他往。争讼：有解，利后动。兵战：不顺利，防有意外。
毕法云：昼夜贵加求两贵。课经云：子寅辰有向三阳之象，凡占病愈讼解，人情皆美。心印赋云：子临四季虎来并，小口频频灾祸兴。又云：元武传来暗损财，须防盗贼女人乖。

壬申日第十二局　干上子
课体：元首，连茹，三奇，天网。
课义：守之则旺，动遭刃网，牛女宜婚，喜事怅怏。
解曰：干乘旺水，支乘旺金，各守其旺可也。动而前进，必遭网刃矣。丑乘太常，临子相合，又为牛女交会，故宜婚姻。但子酉相破，申亥相穿，又且中末传寅卯，并来会丑而脱日干。喜中反生惆怅，美中不美也。
断曰：此元首之卦，亦名连茹，居高临下，顺风而呼。又且旬奇发用，号曰玉堂，可谓吉矣。然丑寅卯为阳光将泰　日精未舒　丰有声名而未蒙实惠也。三传丑寅卯，遁旬中乙丙丁三奇，所渭尊崇传内遇三奇，君子占之，官居一品，小人亦可消灾。
天时：雨难得，既雨亦难晴。家宅：主有房屋勾连不宁，防口舌灾。婚姻：成就，美中不足。胎产：胎动不宁，易产：。功名：始利后偃蹇。求财：可有两处。投谒：宾主欢洽。疾病：形壮内虚，静养无害。失脱：难寻。出行：进中有退。行人：尊长即至，余迟迟。争讼：必见官，忧疑解释。兵战：昼占可小胜，夜占宜罢息。坟墓：支墓发用，传遇三奇，昼占青龙临支阴，营葬吉。
毕法云：所谋多拙遭罗网，互旺皆旺坐谋宜；水日逢丁财动之，一旬周遍始终宜，尊崇传内遇三奇。心印赋云：三位相连作三传，进行千里见回还。课经订讹云：天网惟利田猎行刑、追逃捕咨，中末见子孙为解网，反凶为吉。

癸酉日第一局　干上丑
课体：伏吟，自信，天罡，励德，稼穑，三奇。
课义：支干互生，华盖伤刑，昼夜占病，先重后轻。
解曰：干上丑生酉，支上酉生癸，为支干互生。丑乃干支之华盖，而与戌未三传递刑。盖于相生之中，复成蒙蔽，则不免彼此昏迷矣。癸日戌乘两虎，昼夜遇之，占病极凶，先因冲击不宁而病重，后赖支上酉金重叠，窃败其气，病得轻也。
断曰：此自信之卦　亦名稼穑。信己之柔，进用于人，土局沉滞，不遇雷神变化。凡事逼迫　不能自由。幸癸日遇之为脱难煞，课体折腰，戌虎中陷，更得重金以泄其怒，可以免灾。兼之旬奇发用，上下相生，人宅互旺，春占亨利。
天时：有云无雨，但见蒸湿，得风而燥。家宅：主闲房宽广，宜拆卖储钱备患。婚姻：中平。胎产：防有胎漏，见血终得安。功名：有奇遇后却平常。求财：先见有利，终少实际。疾病：主脾肾之疾或见血，虽凶无害。失脱：主于喜事中失物，不出家。出行：主孟见贵，未得行。行人：中路被阻，进退两难。争讼：主争竞田土，或兄弟以力相伤，防犯刑禁。兵战：无利，主中道而止。
毕法云：宾主不投刑在上，屋宅宽广致人衰，互生俱生凡事益。精蕴云：三传自相刑冲，可以凶制凶，名贼捉贼。袖中金云：脱难煞，物极则变，变则通。常人占之，名鲸鲵归涧。玉成歌云：三刑为鬼入家破，日鬼用扶官职辉。

癸酉日第二局　干上子
课体：蒿矢，退茹。
课义：守禄为良，动被传伤，勿欺蒿矢，昼镞坚刚。
解曰：子为癸禄，临于日上，守之为良。若弃而动，则被初传来克矣。况中末午巳叠生初末，日鬼有力，必为所伤。虽卦名蒿矢，而昼占乘太阴，是为矢带金镞，其性坚刚，岂可欺其无力，漫然不畏哉。
断曰：此遥神克日之卦，又为逆传连茹。支阴发用，元无势力。利主不利客，利小不利大，利后动不利先发。昼占乘太阴，主有欺诈虚诞之事。祸从内起，不可不慎。日上旺禄极美，惜被未害午冲，美中不足。仕宦占之，则为官禄俱显。
天时：先阴后晴。家宅：人宅俱旺，夜占灶有惊怪。婚姻：宜成，防有破阻。胎产：主生男，迟产。功名：必得显达，防有罚俸之事。求财：可得，亦防有阻。投谒：和合，有举荐之兆，防为他人忌扰。疾病：主小恙，无事，辰戌年命者凶。失脱：物难寻，逃自归。出行：利西北，不利西南。行人：将至。争讼：有教唆者，目下虽和，后防翻悔。兵战：泥中有刺，防敌佯输诈败，不可追赶，
毕法云：旺禄临身徒妄仟：，互旺皆旺坐谋宜。中黄经云：太阴克日起奸私，终有阴人起讼词。指南：己丑年五月申将酉时占续弦。干支上下相合，支上生干，女家愿嫁。财官旺相，偕老生男。但末助初鬼克害，又财乘旬鬼，必因妻致讼。俱验。

癸酉日第三局　干上亥
课体：蒿矢，回明，间传。
课义：干传无用，射物难中，昼若占之，苏宽病讼。
解曰：亥值旬空，未为败地，日上初传，俱无用也。未为矢，虽有太阴金镞，而其用既败，且末传卯转克之，则以此射物，必难中也。夜占中末吉将被克，病讼不宜。若昼占则三传皆生其将，病讼可以苏宽也。
断曰：此蒿矢之卦，亦名间传。支上发用，不可先动。传既逆退，格合回明。大忌骤然举事，不妨隳心懒意以待之，纵有耗失，后必得偿。若一著动差，必有崎岖惊恐也：卯加巳，两贵相加，事必干涉两贵。
天时：久雨则晴　早占雨小。家宅：宅吉，有生助于人。婚姻：不的。胎产：主生女，产母虚。功名：自心懈怠，不乘机会。求财：难得。投谒：不称意，生悔心。疾病：主虚弱之症，宜大进补剂得效。失脱：不获，逃之尤踪，出行：不宜。行人：迟来。争讼：有解。兵战：昼吉，夜占有虚惊。
毕法云：空上逢空事莫追，水日逢丁财动之，昼夜贵加求两贵。课经云：回明格，由阴至阳，有缺月渐回之象。事宜迟进，吉事渐成，凶事渐消也。夜占乃死气作日鬼，乘太常入宅，主有内孝服至。金口诀、云霄赋云：行商得利逢坤门，洒酒之征。指掌赋云：未加酉为继母。

癸酉日第四局　干上戌
课体：涉害，轩盖，三交，二烦。
课义：全伤身宅，戌空午实，元后夺财，彼凶己吉。
解曰：戌加干克癸为伤身，午加支克酉为伤宅。但戌值空亡。而午受卯生，是戌空而午实也。虽初财乘元武天后，夹克夺之，不为己用。然彼此之凶固在，而我不害其为吉。惟昼占干鬼乘白虎，亦有凶象。
断曰：此涉害之卦，亦名三交，本合高盖乘轩之格。寅申月仕宦占之，可致显庸。但魁罡系于丑未，日月宿加四仲，号为天地二烦，有明夷暗伤之象。又午加于酉为死交，凡事不成，进退维谷。占者有德则应吉，无德则应凶也。
天时：有雨。家宅：主宅有伤破，夜占防有奸私事。婚姻：可用，夜占不宜。胎产：先防不实，若损堕后，次胎得男。功名：正七月占之大吉，六月占之有凶。求财：可得。投谒：宜见贵，宾主和悦。疾病：重，难愈，主有脓血之灾。失脱：主匿他家，难以寻觅。出行：防遇雨，不利正月六月。行人：未至。争讼：主斗伤见血，求贵可解。兵战：不利，宜罢息。
毕法云：干乘墓虎无占病，支干全伤防两损。精蕴云：虎鬼空亡，目前有灾，后却无畏。有官人占之，赴任极速，名催官符，反不宜空。观月经云：四仲来加仲，发用阿谁先，有救须华盖，非此罪迷天。

癸酉日第五局　干上酉
课体：元首，从革，不备，回还。
课义：昼将生金，传金育身，回还曲折，皆藉众人。
解曰：昼将贵人、勾陈、太常，皆为土属而生传金，三传会成金局而生日癸。课传俱不离巳酉丑，回还曲折，无往不遇生我之人，可谓多助之至矣。
断曰：此元首之卦，局名从革。日德发用，盘珠回还，有和美之象。上下欢悦，交易大通。若岁月日时，皆在四课之上，即合天心之格。事主远大非常。更得顺传，则为移远就近，其功立就。但课体不备，又复纯阴，阴多昏暗，必须先天后革，静以待动，阴极生阳，乃得众金生水，百事昌吉也。
天时：为密云不雨之象。家宅：主改故为新，多置别业。婚姻：昼占吉，主至戚缔姻。胎产：主女胎，防难产。功名：得人扶，安享不劳。求财：有得醵金为会更佳。投谒：和合。疾病：主在肺家，及筋骨难愈。失脱：藏山石道途之处。出行：不利，出亦即复还。行人：立至。争讼：交缠不得解，防刑罚。兵战：得道者多助，昼占胜，夜占不利。
毕法云：彼求我事支传干，三传递生人举荐。课经：癸巳年七月巳将加酉，巳为太岁，又为月将，又为日贵。昼占乘贵人发用，为龙德课。如龙行雨泽，德及万物。主君恩及下，万姓欢忻。心印赋云：丑加巳上乘阴合，贵人举荐两相同。

癸酉日第六局　干上申
课体：见机，四绝，斫轮。
课义：两贵拱宅，昼传虎戌，熟视兔蛇，夜不安逸。
解曰：夜贵卯临申，昼贵巳临戌，拱酉在中。所嫌者，蛇乘日之鬼墓，临于宅上耳。然而中传戌虎，可以破墓冲蛇，以凶制凶，凶自散也。但夜贵入于狱墓，为贵人不得安逸，不足恃也。卯亥皆比涉害，卯得四重，亥得五重，宜以亥为用，此即用孟上神为见机之说。酉口日墓临酉乘蛇，为真墓门开。
断曰：此见机之卦，亦名斫轮。卯中乙木，与申中庚金作合成器；癸日为得舟楫，任重致远。占官大利，但须先历艰难，后方遂意。中末皆空，恐有花无果，不宜躁进耳。
天时：昼占晴，夜占有雨。家宅：主宅前后，有贵家为邻，或与前邻有斗讼之衅。婚姻：夜占可用，亦恐有阻。胎产：防不实，主女胎。功名：目前有高迁之美，后恐成虚。求财：虽见有得，防落空地。投谒：乘兴而往，兴尽而回。疾病：行年临卯者不祥。失脱：有盗者，或藏军卫势家。出行：戌亥月日，或西北方利。行人：始发，占弟兄即至。争讼：昼占不吉，宜知机止息。兵战：昼占不利主将，夜占可胜，益中有损。
毕法云：互生俱生凡事益，将逢内战所谋危。占验：辛卯三月戌将加卯，占前程曰：太岁乘朱发用，文书必达朝廷。中末财官空陷，贵人空墓，功名必有始无终。支上月建蛇墓克日，主上台不足。两贵拱支，虎鬼冲蛇，以凶制凶，尚可瓦全。

癸酉日第七局　干上未
课体：无依，三交，龙战，励德。
课义：三传身宅，夜将相克，满目旬丁，门户动慝。
解曰：身宅三传，与夜将俱属土神，群克日癸，何可当也。卯酉为门户，而卯为旬丁，今课传各见两丁，丁主动摇。满目旬丁，其为动摇非细，门庭之慝，乌能免哉。或因门户而财动，或因子息而费财也。卯为夜贵作脱气，必被贵人脱赚。
断曰：此无依之卦，格合三交，亦名励德。往来无恒，久动思静，久静思动。有失和气，事必难成。阳前阴后，君子则吉，小人则凶。若人年更立卯酉，为龙战之象。一生一杀，进退维谷，动有乖离。惟谨身静守，方可无咎。
天时：晴雨不常。家宅：宜谨慎门户。婚姻：不和谐。胎产：主私孕难育。功名：仕者防被参劾，上书被斥，应试不售。求财：得失反覆，多为门户子孙所耗。投谒：往反不遂意。疾病：或吐泻霍乱，或寒热反覆。失脱：得而复失。出行：从贵则宜，余必反覆。行人：归当复出。争讼：纷纭不已，或得贵力可解。兵战：昼占大胜，事多反覆。
毕法云：两贵受克难干贵，制鬼之位乃良医。课经云：日鬼临干，却赖支上食神克制，或是本家亲人能医，或得家堂祖宗保护。如乘贵人，必得上人除释过愆，见被禁囚，亦得赦原而免祸。

癸酉日第八局　干上午
课体：知一，度厄，福。
课义：财官德禄，俱受其克，前后引从，足可解厄。
解曰：未为日鬼临寅，子为日禄临未，巳为财德临子，是四者皆被下贼也。癸课在丑，初传未加寅，于丑前为引，末传巳加子，于丑后为从，拱日干中，足可解三贼之厄。
断曰：春占为八五福课。用死一，寅木太胜二，仰丘俯仇三，将雀四，雀与刑合五，子临未下贼乘虎六，子得虚宿，主坟墓哭泣七，干蛇支武八。初死末相一福，末生初，子投母二福，初雀末贵三福，巳受子克，得贵人救四福，癸德附戊，戊寄丙午临日五福，占者主先忧后喜。
天时：风多雨少，不久即晴。家宅：人多意杂，时有不宁。婚姻：可成。胎产：似胎非胎，或是病积，临产占之，立产。功名：官有升迁之兆，科第大吉，然文字不称。求财：虽有得，不可过贪。投谒：见喜悦。疾病：不妨。失脱：难获。出行：主有是非，宜结好伴。行人：占幼辈即至。争讼：主自家庭而出，或坐窝犯。兵战：昼占不利，夜占吉。
毕法云：前后引从升迁吉，彼此猜忌害相随，将逢内战所谋危。要览云：三传俱下贼上，迤逦克去，名为内战。占者必有窝犯，讼自家庭而出。惟仕宦则从微至著，大有显荣。心印赋云：子临四季虎来并，小口频频灾病兴。

癸酉日第九局　干上巳
课体：涉害，从革，不备，盘珠。
课义：贵财心术，俯就岂逸，昼将生传，传金生日。
解曰：巳为贵财，临日旬遁己鬼，其为利也，必由心术致之，可以安守矣。乃动而俯就酉支，旋入支墓，连受败脱，舍益就损，以是求逸，岂为计之得哉。幸终归日上，又且昼将纯土，生传之金，而三传纯金复生日也。
断曰：此涉害之卦，局合从革，传课回环，如盘走珠，不出盘外。将生传，传递生日，喜得众情，福可致而患自解。然事主两端反覆，钩曲未伸。金缺未纯，课阴不备。日辰交克，革而未从，从而复革。君子占之，还当省戒。
天时：久晴，雨未得。家宅：主屋舍宽而人口衰，防婢妾走失。婚姻：宜入赘，余美中不足。胎产：胎安产迟。功名：有人举荐则吉，自求未称意。求财：顺利，快足。投谒：徒费心力。疾病：主伤肝肾或筋骨。失脱：难获。出行：无利，利在归时。行人：速归。争讼：和解。兵战：不利，变动有益。
毕法云：夫妇芜淫各有私，三传递生人举荐，传墓入墓分憎爱。课经云：午加寅为胎坐长生，大宜占孕，反不利产。又日上神作财，却遁旬中干鬼，必因财致祸，为食伤身，因妻成讼。此夜占乘朱雀者宜防之，昼占不论。云霄赋云：美女失音，白雉飞来巽户。又云：牵牛至金门之路，血畜虺羸。

癸酉日第十局　干上辰
课体：元首，稼穑，斩关。
课义：交互徒然，夜禄乘元，弃而孟动，众土为愆。
解曰：丑与子合，辰与酉合，交车互合，似非徒然。然子乃鬼禄，昼占乘白虎，虽甚惊危，尚可守也。夜占乘元武，必致为所耗窃，徒然交合，何利之有哉。禄既无用，弃宅而动，遂入鬼墓，进逢全土，愆难免矣。
断曰：此元首之卦，亦名斩关。三传俱季，斗罡加日发用，又为墓神覆日，大象昏蒙，事主沉滞。喜动而自刑，中被子穿，末落空陷。遂使蒙者通一隙之光，滞者开一线之路。占者利更新外出，每事筹画，自可凶消吉至。
天时：温湿无雨而有雾。家宅：宜卖宅储钱备患，喜有大力者为持门户，诸凶不能为害。婚姻：不宜。胎产：防不实。功名：始见阻滞，后稍通达。求财：保其固有足矣。疾病：主脾肾之疾，久而得愈。失脱：逃盗难获。出行：虽未顺，胜于在家，尤利避患。行人：阻滞未归。争讼：难和，终有解救。兵战：军中不宁，临事不果。
毕法云：权摄不正禄临支，干墓并关人宅废。课经云：墓神乘蛇覆日，幸末传戌乘虎冲辰，谓之破墓冲鬼，以凶散凶。订讹云：罡作官鬼为真符，贵人临鬼户，谓之斩关逢吏。括囊赋云：游子商贾而未回，斩关逃窜而速疾。

癸酉日第十一局　干上卯
课体：元首，间传，出产。
课义：昼贵夜聚，无屋可住，彼己怀脱，虚鬼空布。
解曰：巳加于卯，是昼贵临于夜贵之家，故曰昼贵夜聚也。丑为宅阴，而投空亥，是无屋可住也。干支各被上神所脱，彼此须防怀诈而来。丑又为日鬼，既落空乡，亦为虚布，为祸为福，皆无力矣。
断曰：此元首之卦，间传顺进，合出产之格。旬奇发用，宜有意外遭逢。君子鸿渐而升阳，小人狐疑而不决。惜初传即遭空陷，不过虚声，干支皆被脱耗，彼此无益。求谋恐少实际，不如静以俟之，秋冬则吉。
天时：云合后散，出旬有雨，不多。家宅：屋敝人窘，犹须防耗。婚姻：两贫相宜，余不吉。胎产：主怀妊多恙，孕防不实。功名：戌亥年命者利，余无益。求财：反有所耗失。疾病：主虚弱，有救。失脱：主不一次，难觅。出行：不利；行人：未归，不知何往。争讼：两造皆耗，自归消释。兵战：昼占吉，夜占尤大胜，用兵以分合为妙。坟墓：利营寿圹益人。
毕法云：水日逢丁财动之，人宅受脱俱招盗，昼夜贵加求两贵。课经云：卯为夜贵作脱气，必被贵人脱赚，或因神o耗财。又卯为日门，巳为地户，自丑传巳，有出产之象。凡占访人不在，行人出利干望。

癸酉日第十二局　干上寅
课体：重审，进茹，孤寡。
课义：三传拱定，行人归近，事不出家，贼在彼隐。
解曰：干上寅在末传前，支上戌在初传后，拱定亥子丑于中，故占行人为已近也。由宅上神戌以及亥，故事不出乎家庭。末从子丑入寅，为日上神，昼乘元武，贼不离乡邑。夜虎临宅作鬼，主人口不宁，喜初传落空，又得干上寅相救，庶无大咎；
断曰：此重审之卦，顺传连茹。阳神拱夹三奇，全见旬仪入传。支仪入课，宜万事和同，重重吉庆矣，乃干上脱气，支卜空亡，一脱一空，彼此无利。惟黄冠缁流，得此为上吉，余俱不取。用神本是旬空，又行空地，又乘昼空，吉固虚无，凶亦消散也。
天时：时旱多晴，时阴久雨。家宅：宅休囚，丁不旺。婚姻：媒妁虚言，终归影响。胎产：占胎未实，占产立下。功名：先见虚声，后或有奇遇。求财：反有耗折。投谒：不遇而返。疾病：暴病即愈，久病凶。失脱：物散人难获。出行：不得动身，乍出即反。行人：异乡孤独，未得还家。争讼：防囚系，旋得解散。兵战：未利，宜坚守营垒，多设坑堑。
毕法云：所谋多拙遭罗网，空上逢空事莫追。课经云：干上逢脱气，昼将乘元武，名脱盗格。袖中金云：连珠三奇亥子丑，阳光在下，空怀宝以迷邦。订讹云：孤寡前去后空，阴惆阳怅，大端不吉。或遇三奇六仪为救神，名孤寡再醮。

甲戌日第一局　干上寅
课体：伏吟，元胎，斩关。
课义：马载虎鬼，昼占可畏，幸而值空，夜财失费。
解曰：申为驿马，本为日鬼，昼占乘虎，是马载虎鬼，来伤日干，岂不可畏。幸喜申值空亡，凶当稍杀。但宅上之戌财，昼夜皆乘元武。若无盗贼之忧，必有失脱之患。其日夜财失费者，不过对昼占之语，交互成文耳。
断曰：自任斩关，又曰元胎，如婴儿隐伏之状，只宜守旧，不宜动谋，否则灾患与失脱相并矣。此课马空禄实，守土官得之无害。若外差占此，恐有阻隔不行，倘年命有马，或能填实，不同此论。
天时：火母实，水母空，又火上水下，恐不能雨。家宅：自有丰禄，静守则宜；若一妄动，刑耗百出。仕宦：禄实官空，三传刑冲，秋占则吉，余皆不宜。婚姻：占男昼吉，占女皆凶。胎产：二阳包阴，孕必成女，伏吟元胎，产必迟延。逃盗：不出里闾。疾病：脾气虚弱，肝家受病，不久自愈。出行：伏吟马空，出旬或可。行人：近则立至，远则难定。出师：昼占则凶，夜占则胜。
毕法云：旺禄临身徒妄作，宾主不投刑在上。秘要云：甲日伏吟，旬首上神，昼夜皆乘元武，是闭口卦，止宜明哲保身。又甲日干上见寅，传内即见财爻，亦必心多退悔，谓之懒去取财，恐其争夺也。

甲戌日第二局　干上丑
课体：知一，退茹
课义：奇仪既夹，常人难压，君子宜占，试登高甲。
解曰：甲课在寅，寅即甲也。今寅居卯上，戌居亥上，是寅戌夹亥子丑在内。亥子丑上遁得乙丙丁，为天上三奇。又甲戌旬首，以戌为六仪，又为魁星。君子得此，有不高掇巍科者乎。常人之才德，不足当此，必有不胜而难压者也。凡属仕宦，秋占皆利。
断曰：知一退茹之象，舍远就近，舍疏就亲，恩多主害，事起同袍。凡占狐疑，必上下和合，乃为吉象。又鬼墓加干，防人暗中侵害，用兵尤宜忌之。
天时：天罡指巳，水神发用，雨不甚大。家宅：财官双美，必是诗书礼乐之家。仕宦：支干夹奇，尊荣之至。婚姻：金土相生，常贵相当，必是佳儿佳妇。胎产：下强上弱，二阳包阴，胎必成女，子丑相合，产必迟延。求财：主得贵人之财。疾病：病来脱人，人去墓病，不能即愈。远行：宜从陆路，且得贵人提挈。行人：天罡加孟，行者未归。失物：已被盗去。出师：宜因粮于敌国，必得满载而归。
毕法云：鬼临三四讼灾随。课经云：甲戌日丑加寅，乃昼贵临身，名贵人忌惮格。缘朱雀乘卯，克天乙之丑土，占此者，不可告贵，缘贵人忌惮，不肯用事故也。指掌赋云：子亥戌为重阴，安嘉遁之贞，宁甘没齿。

甲戌日第三局　干上子
课体：涉害，见机，间传，励德，顾祖。
课义：六位全阳，常人散殃，马载虎鬼，催人勿遑。
解曰：四课三传，无一非阳，宜于公用。盖阴翳之气，既已消释，则常人得此，岂不可以散其灾殃乎。官鬼乘虎，为催官符。今虎之阴神，虽制白虎，而马实载之，则扬鞭而去。自有乌可已之势。虽孟求安，而不可得，是所谓催人勿遑者也。卯作雀临巳，申作虎临戌，为归巢格，占行人立至。又白虎临宅，未免丧服。遇戌年，则为丧吊全逢矣。
断曰：见机之卦，当察机辨色，因时制宜，不当犹豫逡巡也。初传龙蛇空陷，凶既不成，喜亦不就。午为脱气，冲干上神，恐子孙有耗费之患。
天时：昼占雨而后晴，夜占晴而后雨。家宅：白虎脱支，恐多死丧之耗。仕宦：占官问禄，得此最吉。求财：昼占不吉，夜占必得。婚姻：辰土昼夜乘六合，与支干上神作三合，必成之象。胎产：课传六阳，妊必成女，难产。疾病：虎鬼克干，占命属火，方为有救。出行：驿马临宅，自不能留。行人：天罡加仲，必在中途。出师：利客不利主。
毕法云：六阳数足须公用，催官使者赴官期。课经云：甲戌日干亡子，支上申，谓之危中取财格。缘干克支辰为财，今支上有鬼，不免自惊危中取财也，喜旬中申空，亦可无畏。

甲戌日第四局　干上亥
课体：遥克，蒿矢，元胎。
课义：矢箭来伤，幸尔空亡，居家闭口，生计荣昌。
解曰：蒿矢无力，用传又空，是为忘矢，无力甚矣。未乃旬尾，临于宅上，名曰闭口。谨言慎语，方能免患。亥为甲木之长生，阴神又系水母，有本之水，源源来生，则生计自然荣昌矣。
断曰：日鬼发用，兼乘驿马，占仕宦事极迅速，惜乎初申空亡耳，白虎乘申加亥，谓之虎奔臀明，必主家有病人。
天时：初传落空，出旬有雨。家宅：干乘生气，支作财神，内外受益，但空鬼为灾，不无伏尸杯影之事。仕宦：官马皆空，占宦不吉。求财：德禄临于末传，夜占乘龙尤吉。婚姻：昼占不佳，夜占可就。胎产：二阳包阴，孕必成女，，疾病：虎鬼空陷，病危可治。求谋：前空后实，先难后易。出行：夜占水陆俱宜，但马空不能即行。行人：天罡加季，行人立至。行军：恐有伏兵，宜加谨备。
毕法云：夫归芜淫各有私，宾主不投刑在上。吴越春秋子胥曰：时加鸡鸣，青龙在酉，德在上，刑在金，是日贼其德也。主父有逆子，君有逆臣。笔尘解曰：课名蒿矢，申为旬空，加亥为六害，又为日破，又为日鬼。三传刑战，干克支上神，支克干上神，满盘略无和气，故主有逆子叛臣也。

甲戌日第五局　干上戌
课体：重审，炎上，赘婿，斩关。
课义：内外勾连，宅盛人愆，亡财后至，奴婢防奸。
解曰：三传脱干，占必遗失也。寅去加午，午去加戌，会成火局，自支阴而及于乾阳，内外勾连之象。三传脱日生支，自然人愆宅盛。戌为日财，下被寅克，上被合伤，此财非复为我所有。今忽作初传，仍作日财，是亡财复至也。戌为奴婢，合为奸私，寅为鬼户，三者相并，则奴婢必有奸私逃走者矣。
断曰：支神加于干上，受干之克。如以妻就夫，乃舍己从人之象：占者多主屈意从人，不能由己。
天时：课传皆火，不能有雨。家宅：三传递生，居必宽敞。仕宦：三传克官，功名难就。求财：有得有失。婚姻：三合相连，必结朱陈。胎产：课传皆阳，妊必生男。疾病：虚脱之症。行人：不能即归。出师：粮储不足。
毕法云：初遭夹克不由己。指南：八月未将加亥，占武试。曰：河魁临干发用，贵居年命之上，格合盘珠。喜朱雀遁乙奇乘长生旺气，文字甚合试官之意。传送加子，箭必中垛，联捷无疑。古鉴：亥将加卯，占走失。曰：支戌刑未，未临于亥，当于西北亥上寻获。未八亥四，四八三十二里。亥为水，亦为楼台。未为酒食，藏于近水酒馆中，悉验。

甲戌日第六局　干上酉
课体：知一，四绝。
课义：初末拱贵，尊上偏喜，空鬼虚惊，互乘脱气。
解曰：初子末寅，天盘则拱丑贵，三传则引从未贵。若占贵及尊长之事，必甚喜悦也。干上之酉鬼，乃是旬空，即有意外之虞，亦不过虚惊而已。惟干上乘支之脱气，支上乘干之脱气，未免有人宅两失之耗耳。
断曰：知一之课，比和作用，事有两岐，择乃惟一。蓦然而起，卒然而止。托人不实，交易难成。我得于彼，彼必取偿于我，亦互得互失之象也。寅加未乘夜虎，主有神庙作祟。
天时：天罡临毕，出旬大雨。家宅：事由家长，祸非外来，人宅受脱，盗贼难防。仕宦：有禄无官，或占人年命能填实者可得。求财：于此得来，于此失去。婚姻：支干相克，占男更凶。胎产：儿空母实，恐不成胎。谒贵：夜占可遇。疾病：人空病实必难愈，或年命上神，乘水神水将者必痊。出行：人空马空，不能即行。行人：天罡加仲，必在中途。行师：蓦有虚声，切勿惊恐。夜占将占，可以获胜。
毕法云：前后引从升迁吉，人宅受脱俱招盗。课经云：六甲日干上酉，夜占为雀鬼格。缘朱雀作日鬼，加于干上，朝官宜防飞章弹劾，并不宜上书论奏，恐反遭黜责也。中黄经云：丑入午传多诅咒。玉成歌云：天空在未井多怪。

甲戌日第七局　干上申
课体：反吟，元胎，斩关。
课义：夜禄虎雄，鬼却乘龙，细详好恶，来去俱空。
解曰：寅乃日禄，夜乘白虎，是好者却变而为恶矣。申乃日鬼，昼乘青龙，是恶者反变而为好矣。但来去俱空，详其好恶，不过似山上浮云，水中明月已耳。
断曰：反吟、元胎，有反覆不宁之象。祸福始萌，动静难守。强者能弱，柔者能刚。境逆者宜进取，境顺者当退守，亦塞翁得失之象也。支上神乃日干之财，反生干上之鬼，不宜干贵求财，昼占亦吉。大约从前旧事可成，经久之事须防翻覆。寅加申乘天后，占远路信息，文字往来。
天时：占晴不晴，占雨不雨。家宅：财与贼俱，防有失脱。仕宦：官禄俱空，占仕不吉。求财：自家难保。婚姻：昼占男吉，又嫌其空。胎产：儿虚母实，恐不成妊。疾病：暴病则吉，久病则凶。捕盗：占逢八月，一无漏网。出行：马空不果。行人：天罡加季，行者即归。出师：来去俱空，暂宜解军。
毕法云：来去俱空岂动移，空空如也事休追，喜惧空亡乃妙机。课经云：六甲日，申加甲，乃干上神作日干之明鬼。支上辰土遁出庚金，作日干之暗鬼。乃明暗二鬼，亦是鬼临三四之意。玉成歌云：反吟占事休言定，往复双双两事因，常占须主身摇动，不动人情有怨心。

甲戌日第八局　干上未
课体：知一。
课义：夜贵作墓，讼庭官怒，解纷恃戌，枉者可错。
解曰：未为夜贵，又是木墓，覆于日上。初传子水，与未贵相害。若论讼狱，必致问官之怒。末传戌土，克去子水，为之解纷，则贵怒自当少解，否则终于受屈而已。乌能申其直而错其枉哉。
断曰：课名知一，相与比邻，善恶并处，事有两岐，执中宜一。祸从外来，失在居邻。凡占皆主狐疑，亦恩中生害之象也。
天时：水运乎上，天罡指亥，占天必雨，但末克初传，雨不能久。家宅：家有内财，衣禄不匮。求财：外财消耗，分内可得。婚姻：昼占欠佳，夜占乃吉。胎产：上强下弱，孕必成女，倘或夜占，母子皆吉。仕宦：迟久，可得正印。谒贵：贵人不喜，干求不遂。失物：恐在家中，可以寻得。远行：有恋宅之心，未能遂意。疾病：墓神覆日，人必昏沉；支上克干，病势必笃；若年命有救，始可言吉。官讼：先难后易。行人：天罡指孟，马又空亡，行者未归。出师：昼占不宁，夜占大胜。
毕法云：害贵讼直遭曲断，华盖覆日人昏晦。纂义云：未乃财神，为闭口临于干上，占病不吉。夜常临支，十月占，乃死气作太常。入宅克宅，主有内孝服。昼贵丑受寅克，又作天空，亦逢贵人之怒。照胆秘诀云：盗人青龙防喜贼。

甲戌日第九局　干上午
课体：元首，炎上，励德，u女，不备。
课义：劳心取财，宅广人灾，宜乎作赘，耗盗萦回。
解曰：甲寄于寅，寅即甲也。是寅干临于戌支之上，以取此财。不知戌又遭六合所克，彼此夹克，取之心亦劳矣。三传作寅午戌，脱干而生支，未免人衰宅广也。干为夫，支为妻，干加支上是以夫就妻，如赘婿然。但寅被午脱，午被戌耗，展转相脱，萦回不已甚乎。
断曰：支干皆是一气，类成二合，事干众人，共干同谋，有成而不成，脱而不脱之象，亦须防人脱赚。
天时：课传尽火，亢旱之象。家宅：财不由己，且多虚耗。仕宦：脱气甚盛，功名无望。求财：艰辛可获。婚姻：三合多成，子孙甚众。胎产：男喜，易产。谋望：多虚少实，事干暗昧。疾病：极虚之症，恐是怔忡。出行：恐不起身。行人：天罡加孟，尚未起程。出师：防奸人脱赚，恩化为怨。
毕法云：权摄不正禄临支。精蕴：五月未将加卯，妇人占婚，曰：课得不备，两夫之象。青龙为正夫，乘申金克之，又属空亡，必逃亡而去。青龙之阴为偏夫，临子乘蛇，子阴又乘元武，已人群盗矣。甲戌日，法取午为媒人，午上见河魁为奴仆，干支在传为邻近，当有邻仆作媒。炎上夏旺为新事，当再嫁。发用天后，与日相生，三传交合，姻事必成。

甲戌日第十局　干上巳
课体：重审，元胎。
课义：生鬼皆空，禄被虎攻，宅逢丁马，动意尤浓。
解曰：申为甲木之日鬼，既遇旬空，亥为甲木之长生，亦临空陷，祸福不实之象。寅为日禄，却被夜虎冲克，不可守矣。申为驿马发用，丑为旬丁临辰，所以动意尤浓也。
断曰：重审之课，以下逆上，岂无忧惊。初中空陷，虚花过半。末传日禄尚旺，亦苦去甘来之象也。
天时：水神则空，火神则实，传余风伯，风而且晴。家宅：财气尽有，子孙亦多，有改造创新之意。功名：官星落陷，虚而不实。求财：昼占主得贵入宅内之财，夜占主得奴仆宅内之财。婚姻：昼占亦可，夜占不吉。胎产：二阳包阴，孕必成女。疾病：乃脾泄之疾，或肝脾受伤，久病则危。谒贵：贵人坐狱，干之不利。出行：干支上乘了马，有跃跃孟行之状。行人：天罡加季，行者速归。出师：壁垒甚坚，但游都在支，恐有虚约盗营之变。
毕法云：喜惧空亡乃妙机。秘要云：干上巳，昼占乘太常。日干生巳火，巳火又生太常，谓之睨上逢脱，当防虚诈。又酉加午为损孕格。盖子为甲乙之胎神，乃作空亡，又被下神酉金所脱。占孕必损，占产即日便生。纂义云：天罡乘武临丑，主遗亡走失事。指掌赋云：酉加午上，为宠婢登堂。

甲戌日第十一局　干上辰
课体：涉害，斩关，间传，u女，登三天。
课义：昼虎空亡，临危弗殃，财乘遁鬼，申命全伤。
解曰：申乃日鬼，昼占乘虎来伤甲木，以其空亡不畏，故曰临危弗殃也。辰土为日干之财神，遁出庚金作日之暗鬼，且又生起申金，并力伤日，是此财断不可取，撄祸不小也。
断曰：贵登天门(昼将)，罡塞鬼户，利于天庭奏对及功名殿试，并谋望事务，无不相宜。又须占人年命，有生无克。乘干旺相，方为全吉。
天时：课传六阳，水母空陷，天罡指阳，本当大晴，然天将尽属云水，阴云之象也。家宅：财受夹克，财不由己，喜虎鬼空陷，病讼皆安。仕宦：催官已空，功名不吉。求财：合伙交关，似有利益。婚姻：有必成之势。胎产：课传六阳，妊必生男。疾病：肝经之病，或肾水不足，虎鬼既空，可以不药而愈。出行：究竟马空，行期未定。行人：天罡加孟，尚未起程。出师：行军甚利，恐进中有阻。
毕法云：初遭夹克不由己，后合占婚岂用媒。精蕴：三月酉将未时占何日升迁，曰：到任后第三年七月戊寅日辰时得升信。盖青龙乘午加辰，与甲隔三位，故曰三年(视青龙下神与日隔几位而定其年)。戌与辰隔七位，故云七月(视青龙下神与支隔几位而定其月)。午火生寅，寅中有戊，故曰戊寅(视天盘长生之神，以定其日)。青龙所乘之下是辰，故曰辰时(视青龙之地盘而定其时)。至于武官之占，则视太常。

甲戌日第十二局　干上卯
课体：知一，进茹。
课义：昼传盗休，赖尔亥水，末助初财，交居和美。
解曰：三传皆火，盗甲木之气，难免休囚。幸赖支上之亥水，足以治之。初传辰土，下被卯克，上被合伤，财非己有。幸末传之午火，生起初传之辰土，亦可以复作我家之财矣。干支上下卯与戌合，寅与亥合，交车作合，可谓和美之甚也。
断曰：知一之卦，事有两歧，孕或奇偶。宾主既合，事罔不济，但不免有进寸退尺之象。
天时：天罡指卯　龙神飞天，主雨。家宅：子息既多，家亦富饶。求财：大有生意。婚姻：旺夫益子。疾病：不过虚脱之疾，家有良医，手到病瘥。出行：水路甚吉。行人：尚在中途。出师：持久和解。
毕法云：初遭夹克不由己。指南：申将加未占雨曰：龙神飞天，贵人居子，皆行雨之象。神后加亥，明日必雨。中传辛巳，巳中丙火与辛金化水，又辛壬上见亥子加临，六日后当连雨。又：丁丑七月午将加巳，占何日大拜。曰：目今尚未可得，且有丁艰之事。盖仕宦逢罗网，主有此应。目下未得者，缘初传辰卯相害，勾陈与青龙脱气也，后俱验。

乙亥日第一局　干上辰
课体：伏吟，自任，斩关。
课义：支夜三武，三勾可虑，末马遁辛，特来相苦。
解曰：支乘三武，既防其盗干矣，干又乘三勾以克支，岂不可虑乎。末传巳乃驿马，旬遁乘辛，又来伤干，则所以苦我者，非一端而矣。
断曰：自任之卦，占静则宜，占动则滞。甲而未圻，屈而未伸。又名斩关，有隐遁之形，无安贞之象。伏吟有马须言动，今末传之马，遁辛伤厂，又不利于动也。末助初财，却遁庚鬼又乘勾陈，必有争斗之事，或因财涉讼，致起祸端。
天时：日上乘土神土将，阴而不雨。家宅：有一好子，未免劳碌。求名：不利。求财：防起争端。婚姻：暗昧不吉。胎产：女孕。疾病：初末传遁得庚辛二鬼，必系肝经受病，然人克病症，不久自痊。出行：青龙乘马，一路平安。行人：久于稽留，近日将至。出师：尚无吉兆。
毕法云：支坟财并旅程稽。纂义云：自高自大，自逞自是，棱角太过，由此误事。勾留不快，屈而未伸。自家不是，反怨别人。秘要云：乙亥日见丑为财，上乘旬丁，夜乘白虎，必出入求财，或因妻妾而动。心印赋云：乙庚用起见天罡，地上同辰亦此方，预防争夺见乖张。

乙亥日第二局　干上卯
课体：元首，斩关，励德，闭口。
课义：退入鬼藩，幸而空焉，病防再至，煞号销魂。
解曰：初财两阴相夹，乙不敢取，次第退归于酉申，是入于鬼域也。幸申酉皆空，不能为害。倘遇出旬，鬼复填实，安知病愈者，不再发也。乙日金鬼本空，出旬则实，谓之销魂煞。遇年命有救，乃可无妨。
断曰：旺禄临身，宜占食禄。凡百所占，咸宜守旧。但踏脚空亡，当奋力前进，方为有功。苟首鼠两端，即陷于空败之乡，祸且不测矣。
天时：毕宿与水母皆空，龙神与六合相并，出旬大雨。家宅：卯与戌合，宜室宜家之象。仕宦：申酉之岁，或三秋之月，必能遂意。求财：戌上加阴，未免从惊危中得来。婚姻：干支相合，洵是佳妇佳儿。胎产：上强下弱，男妊产速。求谋：凡事俱有关隔，必待成后获利。疾病：课体关格，恐是隔食气阻之疾，或肝脾受病，速治可愈；若至出旬，病必有加。出行：支干相合，不能速行，出旬有实，冲卯乃行。行人：天罡加孟，尚未启行。出师：和解为上，防有损失。
毕法云：旺禄临身徒妄作，鬼乘天乙乃神o，踏脚空亡进用宜。课经云：乙亥日戌加亥为用，为魁度天门。凡占皆被阻格。纂义云：占产在甲申旬中生，盗逃在甲申旬中获。

乙亥日第三局　干上寅
课体：遥克，蒿矢，u女，寡宿。
课义：交车虽美，所畏蒿矢，熟视初传，全无威势。
解曰：干上寅木与支神亥水作六合，支上酉金与干寄辰土作六合，交车相合，凡事皆美。所畏者蒿矢带金为有镞，力足以伤人。细观发用之酉，已作旬空，又谓之遗镞。矢既无镞，又何威势之足畏哉。三传乃三旬空亡，凡事散乱。
断曰：遥克蒿矢，已属疏远。今又空亡，是毫无影响。喜既虚声，忧亦泡影。止宜交关财利，及合本经营，或有俾益。课体u女、寡宿，大不宜占婚姻。
天时：日上昼乘朱雀，夜乘天空，毕宿落陷，晴而有风之象。家宅：室内空虚，必居嫠妇；财爻虽现，取之撄祸。功名：官星落空，填实可望。求财：财乘墓虎，不取免患。婚姻：支上乘空，占婚不吉。胎产：妊恐成女，母空儿实，孕凶产吉。求谋：凡占皆无倚靠。疾病：昼占是积块之疾，或肾水虚涸之症，虽不能即愈，亦不致大害。逃盗：难获。出行：从陆路去。行人：天罡加仲，尚在中途。出师：鬼空防诈，不可因粮于敌。
毕法云：后合占婚岂用媒。秘要云：遥克、昴星、别责，遇发用空陷，将乘元武，定主失脱，此法极验。又课经云：乙亥日干上寅，支上酉，为交车脱，缘寅木脱亥水，酉金脱辰土。虽相交涉，主彼此各怀脱赚之意。

乙亥日第四局　干上丑
课体：重审，稼穑，芜淫，励德。
课义：递互克伐，不相顾接，财化为鬼，求贵事捷。
解曰：干上丑土克支，支上申金克干，不相顾接，而互相克伐也。三传皆土，生起支上之申金克日，是传财化鬼，财必难取，取必得祸。夫申为夜贵，又为官爻。而三传财神生之，故求贵之事甚捷也。如病则祷神，讼则求贵，或纳粟得官，或乞恩补授。总之利于有官，不利于平人。
断曰：昼占为励德，利君子而不利小人，更不宜问父母之事，缘三传克父母爻也，幸赖支上申金，窃土气而生父母，又遇空亡，仍为不吉。此亦见救不救之例也。
天时：三传全土，水母又空，虽则夜有青龙，或待出旬始雨。家宅：财旺生官，只宜出仕之家，常人占之，讼病相扰。功名：不无所费。求财：财多反亏。谒贵：贵人在牖，遇之极易。谋望：耗财无益。婚姻：昼占平平，夜占甚吉。胎产：下强上弱，妊必成女，交车相克，必有所伤。疾病：昼占乃肾水虚耗，或系积块之症。出行：课名游子，定有所往。行人：天罡加季，行者立至。出师：昼占凶，夜占吉。
毕法云：传财化鬼财休觅，闭口卦体两般推。三车一览云：乙上丑，亥上申，不可执，为芜淫。但先有人相许，后却不顾耳。秘要云：传财化鬼，其祸必自宅中发出。唯行年本命上神，能制其鬼，庶无深害。

乙亥日第五局　干上子
课体：涉害，曲直，u女。
课义：自墓传生，先迷后醒，昼占家宅，昏晦伶仃。
解曰：未乃乙木之墓神，亥乃乙木之长生。初传未土，末传亥水，是自墓中传出长生也，占事先昏晦而后通明。未墓昼乘白虎克宅，墓主暗昧，虎主丧凶，自然宅内多昏晦伶仃之事矣，
断曰：课乃见机，传曰曲直，宜尖上取尖，美中求美。倘或悠柔不决，必至曲屈难伸；又支干相害，不宜占交加之事。利于兄弟，而不利于妻孥。夜占帘幕临日　利占科第。天后阴神，乘虎亦防断弦
天时：大罡指阳，水母空陷，木局上风，晴而有风。家宅：自墓传生，先凶后吉，日渐光明之象。仕宦：昼夜皆有帘幕，占试甚利。求财：不能如意　取之有祸。谒贵：事干两贵。婚姻：支干克害，占婚不吉。胎产：上强下弱，男妊；子母相害，难产。疾病：肾水不足之疾，或有痞积，病症克人，宜慎宜谨。出行：陆路可行。行人：天罡加孟，尚未启行。逃亡：难获。出师：昼夜皆凶。
毕法云：贵虽坐狱宜临干，支乘墓虎有伏尸，干墓并关人宅废，彼此猜忌害相随，合中犯杀蜜中砒。纂义云：未为干墓，临支克支，上乘白虎，宅中必有伏尸为祸。课经云：亥年正月，亥将加卯为灾厄课，盖未为丧车，乘死气加亥，又为岁虎故也。

乙亥日第六局　干上亥
课体：重审，不备。
课义：中丁初脱，空鬼居末，幸遇支生，死而后活。
解曰：初传午火，为乙木之脱气。中传丑土，上乘遁丁。末传申金，乃日干之官鬼，空亡无气。则三传之中，无一佳境。而午又为乙木之死地，若非支神之亥水相生，安能死而复活乎。
断曰：支干皆刑，又复相克，宾主不投，室家不睦。事起于女，患由于下。凡百所占，皆勿通利。末传空亡，不如退守为佳。乙亥日午加亥为用，为恩多怨深格，缘干生初传，初传生中传，中传生末传，是为恩也。末传克日干，是反成仇也。支加干生干，为自在格。
天时：天罡指毕，课体阳不备，青龙乘丁，皆为雨象。家宅：宅来生人，主发财丁。仕宦：静守生气，恐防不久。求财：主得妇女之财。谒贵：贵人空陷，恐不能遇。婚姻：支来加干，女家俯就。胎产：二阳包阴，上弱下强，恐是女孕。疾病：金鬼克木，肝经之症，然已空陷，不药可愈。出行：昼占不利，夜占水路甚吉。行人：天罡加仲，尚在中途。出师：宜守生气，粮储足备。
毕法云：闭口卦体两般推。课经云：乙亥日，午加亥为用，不利仕宦，惟利常人。盖末传之申金为官鬼，既被初传午火所伤，又被中传丑土所墓，复兼空陷，是申金全无气象矣，复何畏哉。

乙亥日第七局　干上戌
课体：反吟，元胎。
课义：昼将凶恶，须防有失，动则双双，费用不值。
解曰：巳为乙木之脱气，昼乘白虎，既极凶恶，夜乘元武，岂免遗失乎。传有两马，来往不已，是动则双双也。亥之生我也少，已之脱我也多，其费用岂小哉。
断曰：反吟之卦，反覆呻吟，变迁不常，得失无定，主宅舍动移之事。巳乘白虎加亥，主小儿有咽喉之病，及木器橱柜锁有伤损，或车船有翻覆之患。支马临绝，行人即来。
天时：久晴而始雨，雨而复晴，终是晴多雨少。家宅：来者思去，去者思归，夜占防盗，失不止一。仕宦：贵禄不见课传，官星与青龙又皆藏匿，占官不吉。求财：财爻临身，宜得文书狱卒之财。谒贵：无因致前，婚姻：男亦不贵，女亦欠佳。胎产：妊者防坠，产者防迟，下强上弱，产乃弄瓦。疾病：肺经有疾，或肝经受制，或轻或重，寒热往来，热多冷少。出行：陆路可行，水路不吉。行人：天罡加季，行人立至。出师：昼夜占之皆不吉，或损将士，或伤资财，或失盔甲。
毕法云：虎乘遁鬼殃非浅(昼将)。秘要云：白虎加临旬内之遁鬼，其祸最深，纵空亡亦不能为救。照胆秘诀云：巳亥中间常缺欠，重求轻得报君知。

乙亥日第八局　干上酉
课体：重审，斩关，不备，励德。
课义：空鬼干遇，支乘实墓，用鬼获财，迤逦克去。
解曰：酉乃干鬼，旬空无畏。辰乃支墓，实克亥支，宅必昏晦矣。酉克初传寅木，寅克中传未土，未克末传子水，皆是递克之财，此所谓用鬼获财者也。
断曰：重审之卦，利上不利下，支干自刑，三传受制，大约忧喜皆无实在也。三传全受夹克，寅受阴酉夹克，未受龙寅夹克，子受贵未夹克，不宜干贵求财，恐其致祸。辰就支上，谓避难逃生：
天时：水运乎上，箕毕相会，天罡临亥，风雨大作。家宅：人宅自刑，门衰祚薄。仕宦：官禄两空，占官不吉。求财：昼占获财，夜占费力。谒贵：昼占必遇，夜占不吉。婚姻：六合事成，但恐不吉。胎产：下强上弱，占妊成女，支于带刑，产亦欠利。疾病：脾胃伤食所致，或痢疾之类，喜鬼空无害，但不能即愈。出行：陆路欠安，舟楫不吉。行人：天罡加孟，尚未启行。出师：昼占中平，夜占防诈。
毕法云：避难逃生须弃旧，干支全伤防两损，宾主不投刑在上。要览云：乙亥日，干上酉，支上辰。干支上神作六合，但支上神为日之财，反生干上之鬼，有求荣反辱之象。乙日干上见六合乘酉，谓之对神隔将，玉成歌曰：对神隔将主人离，辰上逢之宅破期。

乙亥日第九局　干上申
课体：重审，曲直，u女，丧门。
课义：官贵无补，夜禄乘虎，宅虽旺临，昼乘元武。
解曰：申金为乙木之官星，夜贵又临其上，俱为空陷，是无补益也。卯为日禄，临于亥上，虽则旺相，然夜虎惊忧，昼元费耗，亦何益之有。酉为乙木之胎神，今作空亡，受下神巳火之克，为损孕格。占产当日便生，占孕恐致损堕。
断曰：曲直之卦，事因同类，起厂女子，有孟济未济之象。申虽日鬼临身，缘是贵人，切勿作鬼祟目之。占病是神o为患，又谓之闲贵人，不宜占讼。
天时：天罡指阳，日上皆空，曲直生火，大晴之象。家宅：旺禄临亥，家道必丰，但嫌元虎，不甚安宁。仕宦：官星与贵人皆空，求官不吉。求财：青龙与财父发用，急宜取之，迟则不得。谒贵：夜贵临干，夜占甚吉。婚姻：男嫌贵空，女嫌将凶，且恐不就。胎产：母实儿空，恐不成胎。疾病：肝脾之病，恐难痊好。出行：陆路空克，水路惊忧。行人：日马不见，天罡加孟，行者未归。出师：昼占无成，夜亦不吉。
毕法云：权摄不正禄临支，贵虽坐狱宜临干，鬼乘天乙乃神o，二贵皆空虚喜期，干墓并关人宅废。指南：戊子二月亥将加未，占兵曰：游都居西南恋生，且离日辰远，贼符临干支，水陆必有伏兵。然乘死绝之气，且初传休囚夹克，末传建旺制初，是守坚敌弱，不能持久。至丑年会金破局，即难支矣。

乙亥日第十局　干上未
课体：重审，稼穑，飞魂，游子。
课义：钱财遍地，得不偿费，两贵俱空，虎丁可畏。
解曰：三传皆土，作乙木之财，财可谓旺矣。不知反生起支阴之巳火以脱干，是所得不偿所费也。申子为乙日之贵人，今皆空陷，是已蒙允许，而被人搀越，不过虚喜而已。至于末传，乃事之结果。而丑上遁丁，夜乘白虎，宁不可畏之甚乎。
断曰：重审之卦，一日稼穑，有艰难之象。凡事逼迫，不能由己。占者克尽辛勤，方能遂意。华盖覆日，占行人则不归，占逃亡则自归。戌乘朱雀，当有恶犬吠人。
天时：日已被墓，青龙升天，天罡指阴，必然大雨。家宅：寅为乙木之兄弟，居宅脱宅，恐被失脱。仕宦：二贵皆空，占官不吉。求财：传财太旺，反无所得。谒贵：恐不能遇。婚姻：日辰相克，占婚不吉。胎产：昼占犹吉，夜占难产。疾病：肝气受伤，或目痛腹疼。子孙乘虎，医人不见效。出行：昼占陆路可行，夜占皆所不吉。行人：课名游子，不能即返。出师：将不得力，夜占防败。
毕法云：宾主不投刑在上，于墓并关人宅废；华盖覆日人昏晦，二贵皆空虚喜期。纂要云：乙亥日未加辰，秋占，与关神相并，主人口衰替。假若加临干支上，则为宅废也。倘墓神作生气，必作库务差遣。不求自得，勿作关墓视之。

乙亥日第十一局　干上午
课体：重审，间传，涉三渊，寡宿。
课义：虎人朱雀，讼极凶恶，不论空亡，贵难倚托。
解曰：毕法谓甲戌旬中，申加午发用者，为虎人朱雀。虽空不论，占讼最凶。夜贵空陷，坐于鬼方。昼贵入狱，皆难依托也。
断曰：间传涉渊，有奔驰阻隔之象。出门无马，渡河无舟，必先难而后易，苦去而甘来也。夜占丁虎克宅，灾祸非小。或屋字坍塌，以致损人。或人口灾病，谓之蛇虎乘丁格。
天时：天空临干，朱雀飞空，天罡指阳，必主大晴。家宅：丑丁克宅，极凶之象。仕宦：日德与贵人皆空，占官禄不利。求财：两贵皆空，唯财独存，求之可得。谒贵：昼占夜卜，皆不能遇。婚姻：支干相害，两皆不吉。胎产：午为子息，胎必成，男产不甚吉。疾病：气促伤残，日德发用作空；占尊长病难痊。出行：陆路防诈，水路甚凶。行人：天罡加孟，且无日马，行者未归。出师：有失众之象。
毕法云：喜惧空亡乃妙机，两贵受克难干贵，彼此猜忌害相随。课经云：干上之午，昼乘天空，日干生亡神，上神生天将，名为脱上逢脱。凡占俱无中生有，尽被脱耗，又三传皆是贵人，谓之贵多不贵。凡占权摄不一。反无依倚。如用夜贵，乃名咄目煞。若贵人咄目专视，反坐罪也。纂要云：两蛇夹墓，病有积块难愈。

乙亥日第十二局　干上巳
课体：元首，连茹，三奇。
课义：拱虚一位，所欠财利，木命属龙，方始遂意。
解曰：此拱虚格也。日干为辰，日支为亥，干上乘巳，支上乘子，是子巳夹拱丑寅卯辰四神在内。而三传尚无辰字，是辰乃所虚之一位也。辰乃乙木之财，所欠者非财利而何。倘占人本命属辰，则财利全美，方为称意也。
断曰：元首之卦，罗网高张，以尊制卑之象。事多顺利，起于男子。白虎乘巳脱干，又遁旬鬼，恐被子孙脱漏之事。辰阴夜虎乘丁克宅，宅中惊恐。
天时：水下火上，恐不能雨。家宅：日辰相克，阴神相害，不安之象。仕宦；贵人临支，日禄临传，春时占此，功名必得。求财：财爻虽发传，蛇虎难当，得财亦险。谒贵：贵人临宅，不招自至。婚姻：佳儿佳妇，匹配相宜。胎产：上强下弱，二阴包阳，产必生男。疾病：以病克人，占病不吉。出行：水陆俱佳，龙马临干，出行最吉。行人：天罡加仲，已在中途。出师：凡百惊疑，昼夜不利。
毕法云：所谋多拙遭罗网。中黄经云：乙亥日巳加辰，子加亥，为天罗地网，盖干支各乘羊刃。如网罗兜裹，不宜妄动。或年命冲破，乃为破罗破网。纂要云：乙日胎神在酉，上乘后合。十月占为私孕格，否，则婢妾有孕。

丙子日第一局　干上巳
课体：伏吟，自任，元胎。
课义：禄财错综，昼空无用，寅马为生，夜虎凶动。
解曰：巳乃日禄，既乘天空；申乃日财，又值旬空，昼占俱无用矣。寅，马也。昼占乘六合为生，夜占乘白虎为克，故主凶动也。
断曰：此伏吟自任之卦，一名元胎。为伏而未发，屈而未伸之象。利上不利下，利远不利近。守则有功，触则生患。当闭塞柔顺以应之，苟不获已而后动，或动中有成。天空到巳，谓之受辱，亦名投绝。幸作日禄，稍足解之。然中空无力，事主变易。
天时：昼占久晴，有雨不大，夜占始雾后风。家宅：主有孤寡之人，家堂神像不宁。婚姻：主女家微贱，或兵家女。胎产：主女或聋哑。功名：缓得。求财：未遂意。投谒：主客不和，徒劳无益。疾病：主不能言语，宜祈家堂神像。失脱：主家内人盗去，难寻，逃者隐乡邻家。出行：近处，利夜占，有惊恐。行人：中途有阻。争讼：宜解。兵战：不顺利，主半途而止。
毕法云：宾主不投刑在上，任信丁马须言动。课经订讹云：天地鬼神，不动不克，无所取，择自任。其刚进用于时，故名自任。若任已过刚，必成愆咎。指南：辛未四月酉将，占东省地方安否。曰：日上勾陈月建被支之元武将星克制，且乘天鬼凶煞，主有伏地兵作乱。又传将递克，伏吟见丁马，官防参劾。后果验。

丙子日第二局　干上辰
课体：知一，退茹，斩关，六仪，u女。
课义：病死墓绝，彼此不悦，病讼再兴，财如鬼夺。
解曰：丙火病于申，死于酉，墓于戌，绝于亥，四者y备，凶可知矣。支上亥克丙，干上辰克子，是彼此不相悦也。墓神发用，凶遇墓止。但昼夜俱乘天后而克干，病讼再兴，实由于此。申酉乃日之财，中末连空，一若鬼夺以去，虽孟积贮，何可得哉。
断曰：此知一之卦，又名退茹。课传厄塞，动多阻碍。进既遇刑而不和，退又陷空而无得。惟利解释，不利谋干，事多起于同类。内战危疑，恩中有害。和同则吉，乖异则凶。又天后并临于戌，亦名u女，有暗昧阴私之象。
天时：有雨且大，夜占即止。家宅：吉，防婢妾小人有越礼之事。婚姻：不宜。胎产：主生女，防临盆不育。功名：宜进不宜退。投谒：昼占宜见贵，主有文字之事，十分如意。求财：可得而反覆。疾病：主咽隔，因食而得，宜下之。失脱：难寻，逃亡亦难获。出行：疑惑不前。行人：占女人即至。争讼：不成，已成有解。兵战：贼猛，不可轻击，宜迁营。
毕法云：魁度天门关隔定，鬼乘天乙乃神o，干墓并关人宅废，夫妇芜淫各有私。括囊赋云：不备芜淫，必有阴私而起谮；拔茅连茹，何妨类聚以求财。纂要云：魁度天门，凡事有阻。又云：亥加支鬼乘天乙，乃家堂神o。

丙子日第三局　干上卯
课体：重审，斩关，极阴，三奇。
课义：身败瘦瘠，墓神克宅，乘旬丁旺，旧财可得。
解曰：卯乃丙火败脱之神，身被败脱，难免瘦瘠。戌乃丙火之墓，覆支克支，宅象昏晦矣。亥虽克丙，幸得丑为救神。酉财虽居鬼乡，而丑乘旬丁，亦可以助其丙火之力，旧财何不可得之有。昼夜贵人俱不得地，虽入传无益也。
断曰：此间传之卦，卦体课传俱阴，故名极阴，利于暗中私求密祷。丑发用为台土当门，出入隔碍。朱雀主口舌文词，勾陈卞留连禁锢。日干上卯虽曰生助，实以败干，占者不可不慎。喜丑作旬奇，日精备焉。占事可有意外之获。
天时：久阴淫雨，暂晴即变。家宅：主见怪异，或有伏尸。婚姻：阻滞未成。胎产：防损堕。功名：求贵得荐举。求财：无得，得亦易耗。投谒：昼占宜见贵，有文字之事遂意。疾病：宜服通利之剂，逢春即见凶。失脱：难寻。出行：路多阻折，难行。行人：本日可到。争讼：宜得贵人调解，不解必败。兵战：不利，惟秋八月大吉，见酉尤佳。
毕法云：昼夜贵加求两贵，支乘墓虎有伏尸。课经云：阴主退，自丑逆传而极于酉，有阴入阴之象，凡占有暗昧不明之事。精蕴云：戌加子，夜乘蛇克支，宅中当有怪异频见。

丙子日第四局　干上寅
课体：元首，三交，二烦，轩盖。
课义：马载长生，酉财难侵，夜元昼虎，占婢逃淫。
解曰：寅乃丙火长生，上乘禄马。酉乃丙火之财，坐于鬼方。恃其子而伐我生，财之所以难侵也。酉，婢也，午火临于奴婢，夜元昼虎，必有奸私逃走之事。寅固生干，酉亦生支，而反败其支，又作旬空，不可作俱生论。
断曰：此元首之卦，又名轩盖，为居尊制卑之象。事起男子，正大光明，百凡顺利。且仲神加支辰，阴阳三传皆仲，六合入课入传，三者交加，应ゾ盼搴章之吉。君子占之，获福宜矣。但午虎乘遁鬼，又坐空亡，名为丧马。午加酉为死交，兼犯天地二烦，小人占之，但取其咎。
天时：夜占有雨。家宅：主暗昧，内有阴邪。婚姻：和合。胎产：主婢生子，防血逆。功名：正七月利。求财：难得。疾病：魂游千里。出行：遇雨。行人：未得归。争讼：彼此难结，舟车多费。兵战：利车战，军中多惊，酉年月吉。
毕法云：虎乘遁鬼殃非浅。观月经云：胜光本是马，太冲本是车；神后为华盖，三传定不虚；明君加宠禄，圣主赐天书。曾门云：三交之因，家匿罪人。心镜云：弦望晦朔天烦合，男犯刑伤被利缠；子午卯酉地烦会，女人流血复。

丙子日第五局　干上丑
课体：弹射，润下，闭口，u女。
课义：交居匪吉，昼占财失，三合六合，占官必陟。
解曰：子与丑合，巳与申合，此干支上下交居也。然丑为申墓，子又克丙，虽交居，而亦不为吉。申，日之财也。昼占乘元武，必主失脱。三传申子辰为三合会成水局，而干之阴阳巳酉丑又成金局，与三传各作六合，以此占官，官必陟也。
断曰：此弹射之卦，又为润下全局。日遥克神，故名弹射。中传见土，虽曰有丸，然坐空亡，即为失弹，祸福皆无力也。三传俱鬼，若传内有一财出现，其财可安稳而得，谓之传鬼化财。若两课俱空，独存一财，乃名全鬼变财，财甚危险。如此课虽有干上丑土制水，但昼占皆乘水兽，得财须防发祸。
天时：多雨。家宅：不兴旺，防妻室有灾。婚姻：失正不宜。胎产：主女易产。功名：仕者得升迁，试者可获科第。求财：吉利。投谒：不遇。疾病：占妻病不吉。失脱：财物散，人难获。出行：宜从水路。行人：来而有喜。争讼。宜和解。兵战：不利，虚张声势。
毕法云：众鬼虽彰全不畏，万事喜忻三六合，后合占婚岂用媒。袖中金云：弹射第三课为用，乃日辰两阳神相战，作事凶重有力，不可先动。秘要云：后阴乘白虎，恐有断弦忧。纂要云：遥克课乘空发用，将乘元武，定主失脱。

丙子日第六局　干上子
课体：涉害，四绝，不备，乱首。
课义：课传上克，乱首丧德，采葛寻脑，妻财作慝。
解曰：四课三传皆被上克，而支子发用，临干克干，课名乱首。丙德在巳，为子水所克，是丧德也。酉乃丙之妻财，酉加于寅，寅加于未，未加于子，子来克丙，寻致乱之根原，譬如采葛寻脑，非始于妻财作慝而何。毕法：子寅涉害俱同，但子克日不比，而寅生日可比，故三传旧用寅酉辰。
断曰：此见机之卦，亦名上门乱首。盖日往加辰，而辰克日发用者，事体犹轻。今辰来加日，而克日发用，则为尊不凌卑，卑反犯上之象。宜征讨不顺，以应师卦。六害相加，名侵害课。
天时：有雨，难晴。家宅：家口不宁，不利于妻。婚姻：丑时占和合，余不用。胎产：防伤损。功名：先见挫折后有成。求财：勉强有得，终见不足。疾病：主口愿未还，惊忧百出，占妻病尤凶。失脱：目下难获，久自见。出行：不利。行人：即至，主在路不宁。争讼：主一家自相凌犯，外讼两损。兵战：昼占不宁，夜占得金宝，然须谨慎，不可轻敌。
毕法云：三传互克众人欺，支干全伤防两损，彼此猜忌害相随。袖中金云：三上克下，为长幼不利于小。课经云：干上子为初传，虽是日鬼，却生末传寅木长生，又赖宅上未土为救，谓之引鬼为生格。

丙子日第七局　干上亥
课体：反吟，知一，无依，三交。
课义：德禄旺刃，并皆灰烬，到处去来，难退难进。
解曰：丙之德禄在巳，而午为旺刃，今皆冲激受克，化为灰烬矣。去从克处去，来从克处来。到处受克，所谓前后逼迫也。其为进为退，不亦难哉。
断曰：此无依之卦，亦为三交。火水未济，反覆呻吟。虽合高盖之称，而车轮朽脱，非君子利有攸往之象也。朱雀作日鬼加干，谓之雀鬼格，朝官忌有弹章。丙日干上临亥，为结绝格，常问必主病讼。如已见灾，偏宜结绝旧事。又作昼贵，宜告贵人结绝。
天时：阴晴不定。家宅：主家有逃匿之人，少树木。婚姻：昼占吉，主反覆难合。胎产：夜占生女，防伤堕。功名：反覆中获如意。求财：只宜合伴出门经营，夜占不利。投谒：频数有益。疾病：主寒热反覆。失脱：已在道路。出行：主为谒贵及文书之事。行人：当至，将复他往。争讼：夜占阴私不明之事，事多反覆，若能安分，化祸为福。兵战：昼占大胜，夜占失物损将。
毕法云：鬼乘天乙乃神o，前后逼迫难进退。指南：戊子四月戌将辰时占升迁，曰：太岁作鬼冲克，青龙、财官、禄马俱人空绝，纵得升迁，必有意外之变。六月果得升，未几以疽发背而卒。纂要云：雀立登明，求事不成。

丙子日第八局　干上戌
课体：重审，铸印，不备。
课义：自取其祸，课传相锁，两蛇加墓，德禄何可。
解曰：干往加支，反被克制，是为上门自取祸也。又系干支锁合，难以解忧释虑。戌为丙火之墓，临日而为两蛇所夹，其为凶灾必矣。发用虽曰德禄，而传入墓库，乌乎可哉。有官者占之，大是偃蹇。
断曰：此重审之卦，亦名铸印乘轩，有显官荣禄之象。巳为炉，戌为印，卯为印模。戌中辛金逢巳中丙火作合，段炼铸成，故名铸印。卯为车，故名乘轩。若夏月火日，蛇雀之火太旺，戌卯或值空亡，则为破印损模，求官又为不吉。
天时：燥热未得雨。家宅：吉利，夏秋防火烛。婚姻：可用六礼烦费。胎产：是女，即生男，防不实。功名：求官有成，现任不利。求财：交易之财，有利。投谒：得遇。疾病：象凶，有阴德可保。失脱：可获。出行：上官见贵吉，主遇墟墓惊恐。行人：即来，春占本日至。争讼：中多虚诈，主事起饮食间。兵战：昼占利，夜占中平。
毕法云：权摄不正禄临支，两蛇夹墓凶难免，传墓入墓分憎爱。古鉴：己酉十一月朔，卯将戌时，占前程曰：卯来克戌，戌去墓丙，巳去人宅被克，定阻，服制满后得差。又合回避，方孟出头，数又尽矣。果丁内艰起，复避兄任，归九年染恙竟卒。

丙子日第九局　干上酉
课体：重审，从革，斩关，伏殃。
课义：三传无迹，两贵坐厄，夜将生之，财亡再获。
解曰：初传旬空，中传坐于空位，末传又乘空神，是三传皆空，无形迹也。酉为夜贵，受丙之克。亥为昼贵，被未之克。两贵皆坐厄地，岂能得贵之力乎。金局俱空，财既亡失，若夜占得天乙太常、勾陈之土生之，不啻再获，大宜索债。
断曰：此卦从革之局，又为重审。事利后动，先天后革，有气则革而增进，无气则革而速退，百凡宜详审后行。辰乘虎加子，乃支墓临支克支。如占家宅，必有孝服，或有伏尸。盖罡虎临宅，惊恐总非细耳。
天时：孟雨旋晴，出旬有雨。家宅：罡虎临宅，主有惊恐。婚姻：不宜，亦不成。胎产：恐不实，夜占得男。功名：秋占大吉，余不用。求财：宜空手求之，持本者反无利。投谒：未遇。疾病：占小口有灾，卯月占病凶。失脱：宜寻亦难见。出行：恐所往无倚托。行人：速来。争讼：不宜投托势要，宜和解。兵战：损失或将士病患。
毕法云：两贵受克难干贵，支乘墓虎有伏尸；合中犯杀蜜中砒，空空如也事休追。课经订讹云：丙丁日从革局虽为财，但酉加巳为愁课。盖酉为秋令肃杀，万物愁苦也。照胆秘诀云：占宅忌见辰克日，支干上下休藏鬼。

丙子日第十局　干上申
课体：重审，元胎，寡宿。
课义：己财先费，众人怀惠，倘若夜占，一事无济。
解曰：申为丙财，加干发用，而值旬空，是现在己财先耗费矣。初生中亥，中生末寅。寅虽日之长生，然昼乘元武，夜乘白虎，难以倚赖。三传递生，徒以我财惠众，于我何利焉。昼占犹有六合，贵人虚声相援；夜占则初蛇末虎，于事尤无济矣。
断曰：此重审之卦，三传皆孟，为退步长生，名曰生胎。事主迟而有喜。然初中皆落空陷，费尽辛勤，所求未得。又合中多见刑冲，亦防亲匿之间，暗生衅隙。占者每事详审，勿隳志气，自有收成，酉年月吉。
天时：秋占有雨，余无雨。家宅：主家道不足。婚姻：不利，昼占吉，又恐不成。胎产：占胎不实，临产立下。功名：主有人举荐，然有其心，无其实。求财：无所得。投谒：相得甚欢，却无实际。疾病：暴病愈，久病难。失脱：难寻，逃亡为关津所获。出行：不利。行人：未来。争讼：无实害，然既解，仍怀怨心。兵战：防失众，敌无踪影。
毕法云：二贵皆空虚喜期，合中犯煞蜜中砒。课经云：三传递生，必得众人之力，始终成就。如值空亡，虽有成就之心，乃闲话多，赤心少。心印赋云：空亡用起喜无成，忧灾虽有不为迪。

丙子日第十一局　干上未
课体：重审，间传，励德，登三天。
课义：交互六害，各怀驵侩，传脱刃空，全无倚赖。
解曰：子与未穿，巳与寅穿，干支上下交互六害。如我意孟加害于他人，不知他已先办害我之意，此往彼来，交易险诈，非各怀驵侩而何。全赖动而得吉，庶可免咎。乃三传初脱干气，中作丙刃，末陷旬空，尚何恃以无恐乎。
断曰：此重审之卦，顺进间传，为登三天之格。事主由下而上，由晦而明。君子当之有位，弥尊望弥重之象，否则为翰音登天之凶。昼占贵人立酉，宜谨身修德。夜占龙化为蛇，始荣终辱。惟初秋为得其时令，吉可卜也。
天时：云蒸雷起，忽复解散，秋占有雨。家宅：贫耗，内外不和，家有坏梯。婚姻：可合而未成。胎产：防有损堕。功名：七月吉，夜占主廷试被斥。求财：费本受惊，终归无得，秋占有刊。疾病：骤病易好，久病凶。失脱：盗物难获，逃亡自归。出行：平稳。行人：子辰日来，昼占有丧车同行。争讼：事达于上，却易解散。兵战：昼占不利，夜占不胜。
毕法云：二贵皆空虚喜期，罡塞鬼户任谋为。古鉴：己酉十月朔，卯将丑时，戊辰生人占升迁。曰：子日为关，今登天而不过关，目下有阻。白虎入宅临父母，必主丁艰。申值旬空，行年未上又见空亡，逢空则止，运亦尽矣，后皆验。

丙子日第十二局　干上午
课体：知一，进茹，蓦越。
课义：支干拱簇，所虚者禄，夜贵作空，昼贵履狱。
解曰：干上乘午，支上乘丑，内拱三传寅卯辰，所虚者巳为日禄，不足之象。酉乃夜贵，加申落空；亥乃日贵，临戌入狱，两贵皆无力也。
断曰：此知一之卦，三传顺茹，凡事起于同类。又日辰拱夹，前虚德禄兄弟之爻，主名位犹屯，同类不足，小节未完，又蓦越用神，盗支生干，为人旺宅衰之象。止宜安守故业，不可妄动，动反生灾。寅卯年，春月得之为吉。
天时：阴雨，间有日光。家宅：可发丁，宅虽未宁，切不宜迁移。婚姻：和合，宜男，恐不悦于舅姑。胎产：防妊者自恃身壮，反伤胎见血。功名：仕者守部久不选，或有官无俸。求财：冬春有利。投谒：未合。疾病：连绵难愈，若不能饮食者凶。失脱：在东南方，或不离己身，逃亡自归。出行：不利贵者，常人平平。行人：申末日来。争讼：事难解散，利客不利主。兵战：不能取胜。
毕法云：眷属丰盈居狭宅，所谋多拙遭罗网，彼此猜忌害相随。课经云：丑中有牛宿，子中有女宿，丑加子乘太常为牛女相会格。又：传生支脱干，主人多宅窄，切不可迁居宽广之屋，反生灾咎。袖中金云：顺连茹寅卯辰为正和，展经略而果沐恩光。

丁丑日第一局　干上未
课体：自信，稼穑，游子，三奇。
课义：身动则徙，彼投于己，两丁拱墓，静中动矣。
解曰：伏吟见丁而动，今干即是丁，为身自动，而徙干支，支神发用，还传至干，为彼投于己也。干丁也，支即旬丁，亦丁也。中传戌为日墓，凡占传墓事止。今初末两丁夹之，是于静之中有动象矣。
断曰：此伏吟自信之卦，本象潜藏伏匿，止而不发。况纯土稼穑，为艰难之兆，宜静以应之。然日辰逢丁，干支上神，两两冲动，稼穑化为游子。若三九月天马并临，则有必动之势。丑未作年命者，占试必中。盖丑中有斗，未中有鬼，二字合为魁也。
天时：阴多雨少。田禾：可得丰收，终防虚耗。家宅：不宜动土，恐致口舌。婚姻：主田家女，或库吏家女，入赘吉。胎产：不佳。功名：若屯田版筑等官，必得异擢，余不利。求财：无得且有耗折。投谒：不值。疾病：主脾泄积聚，难愈。失脱：难追。出行：主有私孟事，或往妇女家。行人：飘流未归，或有私恋。争讼：主争夺田产。兵战：吉，尤利屯田。
毕法云：费有余而得不足，彼求我事支传干。课经云：交车冲，不论亲疏，先合后离。指窍云：凡逆传四季者，春占越库，散财不以其道；夏占传魁，委用不得其人；秋占杀墓，势将兴而将起；冬占伏阴，机渐收而渐藏。

丁丑日第二局　干上午
课体：重审，退茹。
课义：昼禄虎边，遂谒三传，随鬼归墓，终受淹缠。
解曰：午为丁禄临日，然昼占乘白虎，不可守也。遂动而投于三传，初传子鬼，中传亥鬼，而人在末传之戌墓，始终受淹缠昏滞之咎而已。子鬼坐丑方受克，似不能为害。然丁课坐未，与之冲动，亦未见安宁也。
断曰：此重审之卦，逆传连茹，利为主而后动。长上有厄，事从内起，咎由妇人，往多不顺，详审后行则吉。在君子则有不终家食之象，然志孟扶摇，身仍淹滞。在常人则为破产、涉讼之象。大约半生磨折，始就安逸也。百凡有始鲜终。
天时：多雨久阴。家宅：人旺不宜买奴婢，主时有官非盗失。婚姻：主有官讼，久始得合。胎产：主女，即产。功名：必历两官，后见蹭蹬。求财：有损无益。疾病：难安，亦不大凶。失脱：夜占反受贼累，为官所诈。出行：不利，未远即返。行人：即至。争讼：昼占宜求贵助，夜占不利。兵战：宜用权变，恐不果断。
毕法云：鬼乘天乙乃神o，将逢内战所谋危。袖中金云：重阴安嘉遁之贞，宁甘没齿。古鉴：午将加未占前程曰：丁德在午，亥为上德，子为紫微，丑为北斗，主有阴德洪大。传遁乙丙丁三奇，贵人在中，午禄扶身乘虎，行年催官，子蛇前引，必得高第，小则郎官，大则侍从，未易量也。俱验。

丁丑日第三局　干上巳
课体：重审，间传，时遁。
课义：遍地贵人，利见大人，支干互绝，六位阴纯。
解曰：亥乃昼贵，酉乃夜贵，见于三课四课，又在初传中传，遍地皆是。利于谒见，不利于倚托，贵多则不专也。火绝于亥，土绝于巳。今支干互绝，宜于两相更代之事。又三传间递，纯是六阴地位，宜于私谋阴于，不利公事也。
断曰：此重审之卦，退茹间传，合时遁格。用起孟神，传仲及季，以阴加阴，有朋从阴谋之事，起于下人女子。若循理而行，则应牝马之贞　黄裳之吉。否则忧疑患难，自临绝地矣。中末空亡，凡事有始无终，吉凶皆虚而不实。
天时：多阴晦，亦无雨。家宅：宜与人互相兑换而居，夜占朱雀内战，防口舌火烛。婚姻：不成。胎产：土女胎，或婢妾生子。功名：现任主多差委，权摄考试，恐荐而不售。求财：八月可得。疾病：主犯寒邪，口轻夜重。失脱：主女子盗窃，深藏难觅。出行：谒贵多遇而无力。行人：占尊长即归。争讼：主为交易田产，或阴私之事，各投势要，终归解散。兵战：宜用间谍，临时权变。
毕法云：昼夜贵加求两贵，课传皆贵转无依，不行传者考初时。课经云：亥酉未时遁格，盖酉为太阴，未中丁马玉女，利隐遁潜形。自亥传未，如人入幽暗求隐，有遁身之象、君子吉而小人凶也。纂义云：夜占朱雀内战，家有口舌火烛。

丁丑日第四局　干上辰
课体：昴星，掩目，虎视。
课义：递相暗昧，各甘其晦，魁罡乘丁，如骑虎背。
解曰：支墓覆干，干墓覆支，是为递相暗昧。乃干复自坐于戌，支复自坐于辰，又为各甘其晦也。故毕法有天网恢恢之喻。魁罡主动，而丁又变动之神，今魁乘旬丁，罡乘课丁，其动凶猛，如骑虎背也。
断曰：此昴星之卦，名冬蛇掩目，亦名虎视。魁罡系于丑未，人宅俯仰皆在墓中，否塞甚矣。倘更日月宿临四仲，则为天地二烦。夜占则又蛇虎纵横，尤为凶象。占者当如蛰虫坏户，退藏于密，极意提防，庶可免咎。
天时：主有雷电，昼占雨足，夜占风多。家宅：夜占有大惊恐事，或多怪梦。婚姻：不宜，若成必夫妇不睦。胎产：昼占得男吉，夜占立产，有虚惊。功名：中有危险，兢慎终吉，午生人尤佳。求财：计谋多左。疾病：暴病无事，久疾凶，主惊疾。失脱：难获。出行：利赴任，余有悔。行人：淹滞。争讼：不利。兵战：昼占不宁，夜占获金宝之兆。
毕法云：干支乘墓各昏迷，人宅坐墓甘招晦，虎视逢虎力难施。课经云：丁丑日辰加未，夜将白虎乘墓，临身入传，卦体虎视，如逢三虎，有力难施，惊危不免。括囊赋云：昴星归去而防险。

丁丑日第五局　干上卯
课体：元首，从革。
课义：小利先施，大财必归，传空将土，重重取妻。
解曰：干，自己也；支，他人也。酉本我财，然是空财。今加丑上，是我以小利施于彼。遂致巳加于酉，合成三传金局，皆为我利矣。初传乘空，中传脱气，末传旬空，而得夜将纯土生之，皆化为实，重重皆我妻财也，
断曰：此元首之卦，合从革之局，事多顺利，起于男子，有正大光明之象。但三合退行，必有阻隔。卯酉临于干支，体同龙战，不免疑忌乖离。贵人立卯，阴小有灾。初末皆空，中间耗窃，枉用心术工夫，始终虚而不实。
天时：气燥，有云少雨。家宅：宜进田财，多蓄奴婢。婚姻：再娶吉，然防拂逆翁姑。胎产：防不实。功名：尊显者吉，微员不利。求财：随地有财，却不得实。疾病：主父母灾，腹痛、血痢，暴病即解。失脱：捕风捉影。出行：宜避患远行，不利吊丧问疾。行人：占奴仆、文书，速到。争讼：乍讼难解，久讼即和。兵战：步步谨慎，始无挫折。
毕法云：人宅皆死各衰羸，合中犯煞蜜中砒。课经云：范蠡为越王占产，申加子，巳为用，旺火克下死金，上强下弱，决生男。指南：正月亥将加卯，占升迁，三传空脱，太岁龙神落陷，互乘死气，春得金局，官难满任，明年宜请告。不听，果被劾罢。

丁丑日第六局　干上寅
课体：重审，四绝，斫轮。
课义：木坐空申，斫朽木轮，事虽败坏，再造出旬。
解曰：申金旬空，卯木坐于其上，虽为斫轮，不免朽木难雕矣。丁火败于卯，而脱气于戌。巳又支之破碎，事必败坏。然出旬则申金填实，再造可成也。按甲辰旬，卯落旬空，方为朽木。今申空当为无斧，亦作朽木难雕。
断曰：此重审之卦，格合斫轮。乙庚作合成器，占主官荣爵显。惜申值旬空，则为斧斤未利，亦同朽木之论，必须待时改图，不当率意任行也。子午卯酉，皆临绝地，但宜了结旧事，不利谋为。昼占卯用，为勾陈内战，夜为天空内战。
天时：久雨即晴，久晴有雨。家宅：不富，主有造作之事。婚姻：夜占吉，主吉期改卜。胎产：胎神临绝，防损。功名：良材未遇，改图有成。求财：未得，宜田产加绝。疾病：暴病吉，久病凶，年命寅酉尤忌。失脱：夜占难获。出行：有阻。行人：占弟兄即至。争讼：得贵力调解。兵战：事多虚声，防失众。
毕法云：所谋多拙遭罗网，空上逢空事莫追。课经云：干上乘支之网，支上乘干之罗，我孟网罗他，他已网罗我。申遇空亡是为破罗。袖中金云：凡卯木坐空，亦谓之朽木难雕。宜弃业别作生理。订讹云：传见本日墓神，名曰旧轮，再斫来意，主退官失职，再谋兴复。

丁丑日第七局　干上丑
课体：反吟，无亲，并栏射。
课义：动意先有，主客相就，契义难忘，欢欣如旧。
解曰：丁主动。干，丁也；支，亦丁也。干支相加，两丁交互，是意已先动，两丁迭为宾主以相就也。亥中有壬，初传亥与口乾丁壬相合，而中末丑未，复往来稠密，町谓契义难忘矣。中传未之课丁，与末传丑之旬丁又成两丁相通，其欢忻之情，宜如旧而不改矣。德神发用，能解百凶。
断曰：此反吟无亲之卦，为井栏斜射之格。占主一身两用，旁求易就，盲道难容。凡事速成，亦复易破。静则宜，动则扰也。昼夜贵人，皆克其所临之神，亦主贵人嗔怪。
天时：求雨即得，占晴未晴。家宅：宅吉人和，但时有移动。婚姻：始见反覆，终得成就。胎产：主胎不宁，昼占吉，功名：大利，多历旧任，同官极相得。求财：转展不一，后有厚蓄。疾病：虽甚无防，须防反覆。失脱：寻得，逃亡自归。出行：多遇亲故。行人：即归。争讼：贵人不悦，变作不常。兵战：昼吉夜凶，交锋不一。
毕法云：传墓入墓分憎爱。贵人蹉跌事参差。纂要云：丁丑日无克。丑宫癸水，遥射巳宫丙火，以巳上亥神为用，如傍井倚栏，斜冲射之，不出井外也。亥是官星德神，不宜值中末之墓，有官人占之不利。如寻常人，却喜鬼入墓也；心印赋云：登明忽来传上居，干求贵位必悬鱼。

丁丑日第八局　干上子
课体：重审，铸印，乘轩。
课义：彼此不足，然后和睦，虽尔貌恭，终赖其仆。
解曰：未为子害，丑为午害，日与辰先自有不足之处，然后未合于午，丑合于子，交相和睦也。然子午丑未，又实相冲，其为和睦，貌恭而已。午火能生支丑，而子水仍克干丁，惟赖中传戌土遥制。戌为奴仆，是赖奴仆之力以救患也。
断曰：此得重审之卦，格合铸印，又得乘轩。君子大亨，常人不吉，事主迟钝晚成。又：一下用事，两上无权，事由阴小，不利长上，凡百宜循理而行。中传两蛇夹墓，若更夏日占之，则为火气太旺，致印模有损，反非佳兆。
天时：旱热少雨。家宅：宅利，家长不宁，赖有干仆。婚姻：门第皆贵者吉，常人不利。胎产：生女必贵，防有损。功名：应举必捷，谒选必得，官必升擢，摄篆得实授。求财：仕者财旺，经营者难。投谒：和好。疾病：多凶少吉。失脱：终得逃亡，可获。出行：上官赴任为宜。行人：占同辈即至。争讼：为人所欺，防被囚禁。兵战：昼凶夜吉，宜慎重。
毕法云：权摄不正禄临支。指南：癸酉二月亥将加午，有被劾者占回奏吉凶。曰：天空发用，必面君奏对。铸印乘轩，必迁官转职。虽四课上下冲害，支阴制禄，止于罚俸耳。交仲秋天诏临龙神日禄，午居丑上，必节钺斗生之分矣，果验。

丁丑日第九局　干上亥
课体：重审，从革，蓦越。
课义：传生亥鬼，夜将无畏，两贵虽伤，空财生起。
解曰：三传合成金局，生起干上亥鬼，亦可畏矣。喜夜将纯土，足以制之，庶无大害。昼贵临未，执拗受克。夜贵临巳，空亡被伤，不可干也。初传旬空，中传坐空，末传临空，财局已亡。而夜将生起，为复得之兆。
断曰：此重审之卦，局合从革，酉加巳为愁课。课象本是和合，而日辰内外交冲，变为激拨。又且两贵受制，三传俱空，事起蓦然，有声无实。若安静守拙，反得自然快乐。倘强图非分，徒费奔波，终归无益。
天时：孟雨还晴。家宅：宅旺发财，主人不宁。婚姻：后有，不吉。胎产：卯日生男，防不实。功名：惟宜纳财得官，或承袭固有之职，余无成。求财：可获珍宝，失而复得。投谒：不利见贵人。疾病：欠宁。失脱：或藏土中获之。出行：利西方。行人：在外占得，为已归；家中占之，为未动。争讼：遭官怒，然易解散。兵战：无利，防众心有变，或敌将窥营。
毕法云：传财化鬼财休觅，两贵受克难干贵，鬼乘天乙乃神o。课经云：三传皆财，取之即生起干鬼，此如刀上之蜜，不可舐也。惟昼占宜以财告贵，乞恩泽而得补授。心印赋云：酉加巳上用朱禽，干贵求财有信音。

丁丑日第十局　干上戌
课体：昴星，掩目，虎视。
课义：干支乘墓，昼占蛇虎，两贵皆空，略无少补。
解曰：干支皆为墓神所覆，而昼占更逢蛇虎，不止昏晦而已也。夜贵旬空，昼贵又坐空，孟藉贵人之力，岂有所益哉。
断曰：此冬蛇掩目之卦，昼占又为虎视逢虎，提防暗算，惊恐非常。倘更遇日月宿加四仲，便为天地二烦，其祸尤烈。幸初传午乘龙神发用，为日禄支德。虽传入墓，中反得末虎冲散，以凶散凶。凡事谨慎，虽有忧患，不为大害。
天时：主风雨雷电，兼有虹霓。家宅：主昏暗不吉，昼占多怪梦惊恐，夜占宜防奸私。婚姻：不吉。胎产：占产即下，占胎防败损。功名：蹭蹬难成。求财：难得。投谒：不遇。疾病：在外凶，在家虽凶无害。失脱，难寻。出行：有惊恐。行人：即至。争讼：彼此俱损。兵战：不利。坟墓：西南有惊。
毕法云：两贵皆空虚喜期，虎视逢虎力难施；人宅坐墓甘招晦，干支乘墓各昏迷。课经云：昴星传见蛇虎甚凶，惟午加卯为明堂，主万事昌隆。盖午为离明，卯为天驷、房心明堂之宿，遇凶成吉。又未加辰，丑加戌，为干支互坐丘墓，不宜两相投奔，必是愚蠢之人也。心镜云：用起昴星为虎视，秋分在酉知生死；女人淫u问何因，此地名为难禁止。

丁丑日第十一局　干上酉
课体：重审，间传，凝阴，孤寡。
课义：身临空死，求财不喜，丁马俱逢，两贵徒尔。
解曰：酉为丁之财神，又为丁之死方。今值旬空，而临于日干之上，是财在目前，既如空花，亦如鸩毒，不可求也。中传支马，末传旬丁，坐之必有动意。奈两贵皆空，虽入课传，亦徒然耳。干支上皆乘死神，万事不可轻动。
断曰：此重审之卦，顺进间传为凝阴之格。起于阴小，不利长上。事多悖逆，不利先动。况一空再空，毫无捉摸，惟僧道九流遇此无防。士俗占之，皆主乖暌悔吝，凡百无成也。仲秋酉金秉令，庶为有益。
天时：凝阴不解。家宅：主幽暗不明，人宅俱不吉。婚姻：不吉，亦不成。胎产：防不实。功名：屡谋不利，八月占得吉。求财：捕风捉影。投谒：不遇。疾病：暴病吉，久病凶，主伤寒症。失脱：不还，逃亡自返。出行：既出必复返。行人：占奴仆即至。争讼：惊恐，两造阴谋俱不成。兵战：昼占凶，夜占吉。
毕法云：昼夜贵加求两贵，人宅皆死各衰羸。心印赋云：凝阴有履霜坚冰之象，事主幽暗不明。古鉴：己酉年午将加辰占前程，曰：太岁作朱雀，亥鬼临之，丁火受绝，主上书言事而被贬窜。酉为宠妾，亥贵加之，反克其妻。卯为日母，被制于酉。本宫见巳，会起酉丑，是宠妾而弃妻离母也，遭贬宜哉。

丁丑日第十二局　干上申
课体：重审，进茹，流金。
课义：守之乏财，进步陷没，墓神助财，折本再发。
解曰：干上空财不可守也。进而取酉，不特旬空，又为死地，能无陷没乎。喜末得戌墓，生起初中申酉之财。已失者可以复得。是动而谋为，反折其本。静而安守，反获再发也。
断曰：此重审之卦，顺进连茹。卦体虽顺，卦德则逆。况三传及日课，阴阳俱落空陷，几如梦幻泡影。若安分守己，听其自然，见忧不忧，闻喜不喜，反可坐而获福。倘妄有作为，则不特如捕风捉月，亦且财耗人殃。三秋占之稍吉。
天时：秋有雨，余占少雨。家宅：不发丁，家有孤独人。婚姻：无成。胎产：占胎防不实，占产立下。功名：难就。求财：经营折耗，坐守反有。投谒：昼占所投人，为事不安，夜占不遇。疾病：自愈，久病凶。失脱：出本家即难获，逃亡捉归。出行：无利而归。行人：占家长即至，余秋月至。争讼：主争空财，可不成讼。兵战：不遇敌，防失众。
毕法云：空空如也事休迫，进茹空亡宜退步，所谋多拙逢罗网。袖中金云：顺茹申酉戌为流金，似霜桥起马。指南：庚寅七月午将加巳，占行人曰：进茹逢空，元武劫杀入辰之阴阳，主当地交界，有兵戈盗贼：宅中眷属，退居山水之间。九月节后，子丑日方到，后果如期，以避贼迟发也。

戊寅日第一局　干上巳
课体：伏吟，自任，元胎。
课义：连名状论，台阁上言，我求于彼，顺受和焉。
解曰：初克中，中克末，末克干，三传递克，平日所为凶横，被人连名攻讦也。仕途则防台阁上言，宜自检束。自干传支，为我有求于彼，虽彼递相克制而来，我惟顺以受之。末助初生，终归于和而后已焉。
断曰：此自任之卦，课传皆孟，格合元胎，有屈而不伸，伏而未发之象。事多暗昧，守正而静则亨，妄为而动则滞。又三传自内向外，迤逦递克，直至于干，其势可畏。喜中传折腰，末助初生，祸或中止，而反得阴助也。
天时：昼占无雨，夜占有雨而尚远。家宅：昼占有火烛惊怪，夜占安稳。婚姻：夜占可成，防女不永。胎产：昼占有惊，夜占生男。功名：宜荫职，余防被劾。求财：艰难，夜占可得。投谒：半途而废。疾病：猝病凶，久病无妨。失脱：家内人盗窃，逃者隐乡邻。出行：夜占及申年月宜。行人：中路被阻，出旬始至。争讼：始干众怒，终得解。兵战：不利，宜静以待动。
毕法云：我求彼事干传支，三传互克众人欺。秘要云：寅能助初生干，亦能克干，是两面刀。指南：癸酉六月未时，占官曰：斗罡居支前，传课刑克，蛇鬼入宅，龙神伤岁，当防弹章，人秋果被劾解任。

戊寅日第二局　干上辰
课体：知一，退茹，斩关，重阴，三奇。
课义：三奇六仪，凡谋可施，稍嫌幽暗，斩关昼驰。
解曰：三传四课，凡历戌亥子丑寅卯辰，旬首是戌，既为旬仪矣。而亥子丑遁为天上乙丙丁三奇，戌寅辰又遁为地上甲戊庚三奇，是三奇六仪，全入课传。凡有谋为，可以任其施展矣。稍嫌墓神覆日，不免幽暗不明耳。然斩关之课，昼占喜天乙神光乘丁而临天梁，天后掌华盖掩形，太阴主潜藏隐匿，可以疾驰万里，尚何阻隔之有哉：
断曰：此知一之卦，连茹退传，格合重阴，事起同类。狐疑不定，六合并临，天关天后，传归元武，有奸私暗昧之象。干支墓覆，人宅俱昏，惟冬月占之，百凡顺利。
天时：阴雨多。家宅：主昏暗，有逃亡者。婚姻：美中不足。胎产：胎气旺，或系私孕。功名：主有奇遇。求财：有获，防被盗窃。疾病：得之色孟，留连未愈。失脱：宜寻。出行：利避难速行。行人：关津有阻。争讼：有解。兵战：昼夜不宁。
毕法云：后合占婚岂用媒，魁度天门关隔定。课经云：干为夫，支为妻，岂宜上乘六合，以应私情。曾门定章云：戊己之辰可逃亡，再得天上三奇乙丙丁者，追之不得。照胆秘诀云：除定开危卯未方，龙常阴合可逃藏。

戊寅日第三局　干上卯
课体：重审，间传，极阴，三奇，龙战，励德。
课义：我就他侮，他中我计，天道好还，子卯狠戾。
解曰：以干就支，戊受寅克，诚为所侮矣。殊不知戊课在巳，巳火反脱寅木之气，岂非中计而不觉乎。子卯固无礼相刑，寅来刑巳，丑亦去刑戌。天道好还，狠戾还得狠戾之报也。干支互坐墓上，必是愚人，主彼此各招昏晦。余传内虽有所喜之神，或年命上神克去，乃是心多懒退，不肯向前。
断曰：此重审之卦，间传退逆，格合极阴。上下不顺，宾主失和，修德则升，悖理则斥。若年命更在卯酉，为龙战之象，主身心疑惑，进退乖离。惟旬奇玉堂发用，足以灾致福。
天时：阴晦寒冱。家宅：人口不安，宜祈土神。婚姻：主为养媳，或夫不爱。胎产：昼占生男。功名：占弟兄，主有奇遇，显官更有升擢，卑秩不利。求财：得之不光明，终被耗脱。疾病：不妨。失脱：难得，逃亡自归。出行：不利。行人：有阻。争讼：主为田土、文书遭贵怒，后有解。兵战：不利。
毕法云：宾主不投刑在上，人宅坐墓甘招晦。课经云：干上卯，昼将朱雀作日鬼，名雀鬼格。在朝防弹章，且不宜上书言事，反受黜责。心印赋云：朱雀克日事纷纭，望事求财总不成。玉成歌云：卯乘前二招唇吻，天空立用事无凭。

戊寅日第四局　干上寅
课体：元首，元胎，不备，乱首。
课义：两位空申，岂胜四寅，守动皆祸，昼夜贵嗔。
解曰：支临干而克干，乃是上门乱首，所恃者申金为救耳。然寅聚四鬼为朋，虽有两申　却值旬空，以两位之空神，岂能胜四寅之实鬼耶。守之固坐受其殃，动则又逢初传之克，皆不免于祸患也。昼夜贵人临于罡魁，谓之入狱，干之必生嗔怒。
断曰：此元首之卦。四孟出传，格合元胎，合中有破，日遭辰克，有俯就他人之象。
天时：先风后雨，冬占有雪霰。家宅：宅旺人弱。婚姻：夜占町用，主赘婿他家。胎产：平安，昼占生男。功名：申年月占者有成。求财：有得，不能安享。投谒：始虽交欢，终必吴越。疾病：主惊恐　老人、小儿甚凶。失脱：难得，逃亡不返。出行：不果，出亦不利。行人：未动身，申年月占在道。争讼：中有人两地指唆。兵战：昼占不利，夜占吉。
毕法云：合中犯煞蜜中砒。吴越春秋：吴王孟赦越王，越王喜，范蠡占曰：戊，囚日也，功曹为蛇临戊，青龙在胜光临酉，死气也。时克其日，用又助之，天网四张，万物尽伤，王何喜焉。子胥果谏，复囚石室。精蕴：寅加巳，占婚曰：四课虽是互合，却不喜末传之申作天后来克日上之寅。寅鬼，夫也。青龙亦为夫，受后之克，夫妻不睦之象，且阳不备，必然克夫。

戊寅日第五局　干上丑
课体：重审，炎上，u女，斩关。
课义：虎鬼夜潜，斩关昼占，我旺彼败，屋破人添。
解曰：斗魁加支上发用，是为斩关。但寅鬼夜乘白虎，其象凶险，不如昼占也。火局生干脱支，若分人我，即为我旺而彼败。若论家常，则为人多而宅隘也。占者得此，切不可移居宽广，反生灾悔。
断曰：此重审之卦，局成炎上，格合斩关。事多不顺，起于阴小，虚而不实。先喜后嗔，先合后散。利于行动，不利安居。六合并临于戌，而加鬼门，主有奸丑不明之事：丑戌相刑，彼此恃势，传虽三合，亦似笑中之刀，蜜中之砒而已。
天时：久旱，密云有电，昼占可雨，夜占发风。家宅：人多宅少，防奴婢奸逃之事。婚姻：不可用。胎产：生女难产。功名：晚得，须人帮扶，亦防人暗损。求财：有阻隔。投谒：面和心背，恩中有怨。疾病：易瘥，防后再发。失脱：主奴婢窃逃，可获。出行：利避患潜踪。行人：即至。争讼：同伙参商，利于见官剖雪。兵战：昼占不吉，利于攻。坟墓：主墓中生白蚁。
毕法云：合中犯煞蜜中砒，后合占婚岂用媒。课经：壬午年，正月初八日，亥将卯时占守城，曰：火局生身，但嫌干上丑为合中犯煞，须至癸未日，冲散丑刑，则援兵至而贼退矣。果子十三日援兵至，十五日贼移营去。

戊寅日第六局　干上子
课体：重审，四绝。
课义：交互逢败，夏夜火怪，鬼虽是寅，熟视何碍。
解曰：土败于酉，木败于子。日辰上交互相加，为我孟败他，他先败我。不宜讦人阴事，反被牵扯己之旧过，同时获罪也。夏占火鬼在酉，临支克宅，夜乘朱雀，当防火怪也。寅虽日鬼，然熟视盘中，下有未仇，上有酉难，彼自顾不暇，何能有碍于我哉。
断曰：此重审之卦，两上不胜一下，事多不顺，起于阴小。又五行皆临绝地，干支互乘败神，凡事小心详慎，自能转祸为福也。昼占蛇入水，主虽有惊忧，后即消散。
天时：有雨，雨中时见日出。家宅：主屋舍颓坏，夏夜防火烛。婚姻：昼占男家不孟，夜占女家不允。胎产：胎神临绝地，防损，昼占主男。功名：先否后泰，不利西方。求财：夜占吉。疾病：主气血衰败。失脱：昼占即获。出行：防有阻滞。行人：占有职人即归。争讼：主为下人奸私，或反被告讦。兵战：昼占防小挫，夜占大利。
毕法云：干支皆败势倾颓。课经神将论云：蛇发用在干，曰坠水，主惊疑怪梦，凶灾不成。又云：子乘龙合，女占必受皇恩。子午乘龙，妻妾怀孕。又云：朱雀在酉日夜噪，主官灾起。心印赋云：子居巳位卯居申，结绝旧事最为真。

戊寅日第七局　干上亥
课体：无依，元胎，度厄。
课义：彼此合忌，交淡如水，生克既无，如斯而已。
解曰：干支上阴阳神，交互作六害，又两两作六合。似乎有利有害，然动而三传，往来空陷，方且无生无克，何有于害，何有于合。君子处此。惟有淡交如水，使牛克合害，皆归空虚，福亦不生，祸亦不成。如斯而已，岂可轻动哉。
断曰：此反吟无依之卦，四孟课传，三下贼上，事主远而暗昧，反覆不定。亲者疏，合者散，迟疑隐伏。又罡魁易位，四月占之，为天罡课。万物被伤，小则阻滞，大则灾殃。幸来去俱空，有菩提无树、明镜非台之象，吉凶皆不实也，惟利九流僧道。
天时：雨孟作而还止，出旬沾足。家宅：主有空巷，往来不宁。婚姻：不成，申年月昼占成。胎产：昼占惊恐，夜占女胎吉。功名：秋试有望，余无成。求财：宜结绝田产旧事，或借本营生。疾病：不利占妻妾。失脱：勿寻。出行：空劳往返。行人：在道未至。争讼：先见纷纭，后即解散。兵战：无成功。
毕法云：彼此猜忌害相随，干支值绝凡谋决，来去俱空岂动移。秘要云：昼占三重白虎作长生，乃不幸中之幸。夜占三重青龙作日鬼，乃幸中之不幸也。袖中金云：反吟四孟，为绝元胎。

戊寅日第八局　干上戌
课体：知一，斩关，铸印，蓦越。
课义：禄神及德，戌墓子克，夜贵闭口，作墓临宅。
解曰：巳乃日之德禄，今居中传，却被初传子水克之。末传戌土墓之，则德禄俱废矣。未加寅夜占，为贵人临宅。然未乃旬中之尾，名为闭口，有求于贵，必不见诺。况未又为木墓，今覆宅上，必主晦暗而不明也。
断曰：此知一之卦，干支上见刑害，事多起于同类。自知自见，不觉其为寇仇也。斗魁临日，格合斩关，忧疑险阻，必得与贵和同，方能免咎。虽名铸印，然已临水乡，火不胜水，又无印模，又名铸印不成。
天时：雨多晴少。家宅：主形势低暗，灶被水坏。婚姻：吉，可用，夜占尤胜。胎产：主女，占胎不安，占产即下。功名：主得印绶，但有阻隔。求财：虽有得，即遇耗失。投谒：不合。疾病：主不能言语、饮食。失脱：即在家中，人不肯言。出行：马在贵前，同贵人行，吉，尤利避祸。行人：占尊长即至。争讼：事起蓦然，不利告贵。兵战：昼占有惊，夜占吉。
毕法云：一旬周遍始终宜。课经云：子年戌月寅日卯将戌时，子为太岁，又为日财，德合加未为用。初传青龙，末传六合，为时泰课，占者万事亨利。照胆秘诀云：除定开危卯未方，龙常阴合可逃藏。

戊寅日第九局　干上酉
课体：昴星，虎视，三光，转蓬，励德。
课义：首末皆空，刃虎居中，两贵勿恃，终守困穷。
解曰：酉既旬空，丑亦坐空，占事必无终始也。午为羊刃，昼占乘虎，居中独存，动必遭其祸也。昼贵临酉空脱，夜贵临卯被克，皆不足恃也。三传无益，两贵难依，计惟守空败之酉金，终身于困穷而已矣。
断曰：此昴星虎视之卦，主举动稽滞，多历惊危，难进易退，虚耗百出。又：转蓬为惶惑不定之象。三传阴甚，暗昧昏沉；幸而初末俱空，吉凶皆归无实。丑为玉堂旬奇，贵临卯酉，格合励德。君子俯仰无愧，自能避灾获福。
天时：多雨多风，久阴。家宅：主宅旧人贫，防有败子。婚姻：不成。胎产：胎坐长生，昼占即产，夜占生女。功名：艰苦难得。求财：如捕风捉影。投谒：不遇，即遇无益。疾病：甚见危险。失脱：主在北方，难获。出行：孟行还止，既行复返。行人：未归。争讼：惊忧易散，被系即解。兵战：昼占吉，夜占不利。
毕法云：人宅受脱俱招盗，虎视逢虎力难施。课经：六月午将寅时，虽是昴星虎视，即为三光。夏占得丑贵人临之，戊课在巳，是日有气。寅支传午，又是辰有气。既光其身，又光其宅，又光其动作，三者皆有光华，故名三光。占者万事吉昌，不劳费力也。

戊寅日第十局　干上申
课体：重审，元胎，不备。
课义：虚生天干，中传财散，祸乃自招，夜鬼凶悍。
解曰：申为戊土长生，临干发用，岂不为美，然值旬空则为虚生矣。亥为戊土之财，初传相生而出，岂不顺利。然坐空乡，则为财散矣。所存者，末传寅为日鬼，夜占乘虎，尤极凶悍，胡可近哉。而戊课之巳，自往加寅，以招其祸，于人乎何尤。干乘支马，支乘干禄，而寅虎临于亥地，是谓鬼自就生，不来侵犯也。
断曰：此重审之卦。一下克上，事多未顺，必从内起，利后动不利轻举。又名生胎，凡事有鼎新之象。惜初中空陷，吉凶皆虚耳。若于七月得之，申金填实，好事即能真确矣。盖禄马俱临，时逢旺气，虽旬空无害。
天时：秋占有雨，余占无雨有风。家宅：利出外，若在家不免虚耗。婚姻：七月昼占吉，余恐不成。胎产：胎神临败地，宜防损漏。功名：主有虚声荐引，或无实际。求财：虚费唇舌，或关田土，终防耗散。疾病：火症或头目之症，或得之女色，其像甚凶。失脱：难寻，或投势家，吏不敢擒。出行：主孟东行，不能离家。行人：占家长当日至，余在道。争讼：事无实迹，不利到官。兵战：防虚诈。
毕法云：权摄不正禄临支，富贵干支逢禄马。纂要云：白虎名催官符，占赴任必速。又干上申昼乘青龙。若九月占，作月内之生气，虽目下未见峥嵘，却徐徐发福，惜值旬空耳。

戊寅日第十一局　干上未
课体：重审，间传，斩关，登三天，狡童。
课义：自墓传生，终不能宁，递相挽抑，两贵皆丁。
解曰：初传日墓，末传长生，自墓传生，先迷后醒也：而申值旬空，徒然受墓逢刃，终成虚语，岂能宁处乎。干上乘支墓，支上乘干墓，互相牵挽掩抑，以就昏昧：丑贵旬丁，未贵亦藏课丁，主贵人动变。惟贵登天门，仕宦占之最吉。
断曰：此重审之卦，斗罡加辰发用，课名斩关，亦名登三天。事起阴小，利于后动，所往阻隔，不得遂意而行。况末传空脱，为孟登高而不能之象。夜占用起六合，终于天后，主阴私不正，君子所羞。惟罡塞鬼户，利阴谋私祷，避难逃灾。然利大人大事，不利常人小用也。秋占吉。
天时：久旱得雨。家宅：主人昏宅暗，尤宜谨慎闺门。婚姻：夜占不宜。胎产：防因病损胎，七月昼占得男。功名：年命在丑，七月昼占大利。求财：无益。疾病：风瘫之症，虽危有解。失脱：主奴仆幼辈所窃，不可获。出行：利上任及逃避患难。行人：在路。争讼：防事情转大。兵战：昼夜皆吉。
毕法云：罡塞鬼户任谋为，干支乘墓各昏迷，后合占婚岂用媒。课经云：贵登天门，神藏煞没；丑加亥者为的，四孟月尤佳，缘四维为月将也，神将论云：六合在辰曰违礼。天后在申曰奸私，起六合，谓之狡童。

戊寅日第十二局　干上午
课体：重审，进茹。
课义：身宅罗网，守之自旺，动作他谋，许多恶况。
解曰：干上午，支上卯，皆前一位神，名天罗地网。占得此者，兜裹身宅，不得亨快也。支上乘旺，止利静守在家。若妄有动作，则变为罗网　缠其身宅。初入墓中，继逢绝地，终见羊刃，凶咎百出矣。如得行年本命，冲破罗网　始见亨通。卯乘朱雀加支，天罡蓦越发用。主口舌文书，事起忽然，进凶退吉。
断曰：此重审之卦，顺进连茹，名为升阶，有观光上国之象。凡占守旧则吉，积善余庆，主有人来相助，始虽阻碍，终得其援引卫护之力，巳午岁春夏逢之大利。
天时：初见兴云，旋复晴皎。家宅：不吉，然宜守旧。婚姻：主仓猝而合，后防惧内。胎产：主胎气旺，昼占生男。功名：安命自来，求进反退。求财：无得。疾病：不妨。失脱：主有窝者，难获。出行：有阻，虽远必返。行人：忽然到家。争讼：终不明剖，不如和息。兵战：进中有退之象。
毕法云：所谋多拙遭罗网，干墓并关人宅废。古鉴：一助教四十六岁，申将未时，占前程。曰：日上天罗、羊刃，支阴发用，传归日上，昼将青龙，当赴任矣。行年到亥，见子即为地网，必阻外艰。卯六数，辰五数，巳四数，此十五年，合至监司之职。自后入午天罗，必见谪降。二十三年，大运终矣，皆验。

己卯日第一局　干上未
课体：伏吟，自信，三交。
课义：卯鬼交逢，昼合夜龙，随时闭口，灾祸犹攻。
解曰：卯为日鬼交逢，课传重叠五见，又况昼将六合，夜将青龙，亦皆木类，助鬼可知。未为旬尾，而临日干，是为闭口，当随时缄默，犹且不免昼虎夜蛇之凶。若使轻举妄动，则灾祸之攻，必不免矣。
断曰：此伏吟自信之卦，三传四仲，格合三交，事主藏匿。静中求劳，动中得滞，有屈而不伸，前不能退，后不能遂之象。又支墓覆干，主自被昏迷。六合并临于卯，主阴私不明。若戍月占此，名曰天烦，多凶少吉。
天时：先雨后晴。家宅：宅旺，人口未宁。婚姻：和美，但恐受制于内。胎产：不实或主聋哑。功名：可得，但宜静矣，动则有咎，夜占试必中。求财：当藉贵人之力。投谒：不遇，虽遇，两情不吐。疾病：主僵伏喑□，或不进饮食，作福吉。失脱：不出家中，逃者难获。出行：不能动身，行亦复返。行人：未至或先得音信。争讼：不利见官，和息为吉。兵战：昼占得金宝、美丽；夜占大胜，得货物图书，忌暗中侵袭。
毕法云：鬼临三四讼灾随，丧吊全逢挂缟衣。神将论云：雀乘午火居南方，四刑冲煞，当主火烛，幸伏吟神煞不动耳。玉成歌云：伏吟举动心无遂，三交凶吉皆因内。

己卯日第二局　干上午
课体：重审，退茹，三奇，励德，蓦越。
课义：遁传三奇，所卜皆宜，动用既可，退守无亏。
解曰：三传旬遁得乙亥、丙子、丁丑，为天上三奇。日月星精，珠联璧合，占者得之，无往不宜也。动而三传，既得子亥之财，退守日上，又有旺禄之生。进退动静，无所不可也。丑为玉堂，子为明堂，亥为绛宫。
断曰：此重审之卦，顺进连茹。凡事当周详审顾，循理而行，退中有进，孟行不行，孟止不止。事防再举，节外生枝。上神生日，传见三奇，逢凶不凶，遇吉愈吉。仲夏得此，年命又临旺神，必有奇福蓦然而至。惜其丑午穿心，子午冲击，未免美中不足。
天时：风雨调和，岁时丰穰。家宅：宅吉人安，主有果木隙地。婚姻：吉，防翁姑不喜，昼占为佳。胎产；安。功名：夏占及年命生日者，必得显达。求财：遂意。投谒：有意外之遇。疾病：主气于呕恶心，愈防再发。失脱：难获，知者不肯言。出行：宜南方及夏日，必得称心。行人：速至。争讼：主为口舌虚诈，宜和解。兵战：昼夜皆利，益多损少。
毕法云：尊祟传内遇三奇，旺禄临身徒妄作。课经云：酉加旬首戌上，昼乘元武为闭口卦。袖中金云：丑子亥入墓，有收藏之态，仕进无心。心印赋云：日上神与命上神相生合，喜福来亲。又云：子丑相加事必成，更逢吉将转欢欣。

己卯日第三局　干上巳
课体：涉害，间传，极阴，九丑，龙战。
课义：身马宅丁，不容少停，元脱空败，阴极阳生。
解曰：身乘卯马，宅乘旬丁，马动丁随，决主于动，不容少停也。末传酉乘元武，盗脱日干之气，又系旬空，又系土败之地，至此极矣。物极而变，或者阴尽阳生之候乎。此课因未加酉，故有此说，余不然也。
断曰：此涉害之卦，格合极阴。又己卯日，丑加辰发用，是名九丑。戊己乃北辰下降之日。卯为阳盛阴绝之辰，刑杀不正，万物纽结，上下，事多凶咎。况涉害主久历艰辛，龙战主人心疑惑，极阴进寸退尺，动有乖离也。所喜上神生日，乃有人上门助我，不劳我力。然终嫌末传不实，有始鲜终耳。
天时：久阴霖雨。家宅：主人多屋窄，幽暗不明。婚姻：相宜，然美中不足。胎产：主女胎，难产。功名：年命在巳者吉。求财：有得。疾病：主腹痛惊危，然不妨。失脱：难获。出行：不利。行人：有信，丑巳日至。争讼：难解，至达省部。兵战：防有变。
毕法云：眷属丰盈居狭宅，龙加生气吉迟迟。课经云：昼将六月占，青龙乘生干之神，又作月内之生气。若君子孟施惠于人，未尝启齿，缓缓作福。观月经云：四辰连五日，九丑主恶声，大吉将加仲，大小两时并，三年与三月，不出大凶生。

己卯日第四局　干上辰
课体：弹射，三交，励德，二烦。
课义：守辰厄塞，动值遥克，中末皆空，解忧释惑。
解曰：辰乃水土之墓，守之则为墓所覆，厄塞而不通。动而逢子，为弹射之财，又遭贵人、勾陈两土夹克，虽有财而不为己用也，遂投中未。两传俱空，只宜解散忧疑。若占好事，是谓捕风捉影　凡百无成。
断曰：此弹射之卦，三传皆仲，格合三交，事主动摇，人情倒置。利客不利主，利先不利后。况午加酉为死交，凡事失节阻碍，不能成合。辰阳与日干相竞，凶重有力。幸传空为遗镞失弹，祸福俱无成也。又日月宿加四仲，斗罡系丑未，行年立卯酉，名天地二烦，为咎不小。
天时：求雨不雨，求晴不晴。家宅：身宅不安，宜谢工神。婚姻：刁；吉。胎产：防不实，兼防产难。功名：显者升迁，小吏迪否。求财：用尽机心，终归无益。疾病：春夏无事，秋冬及久病大凶。失脱：难寻。出行：不宜。行人：不来。争讼：解散。兵战：昼占开地千里，夜占士卒折伤。
毕法云：夫妇芜淫各有私，彼此猜忌害相随。课经：三月十五口酉将子时，男命行年在子，日宿酉并临子，罡系未，为天烦格。女命行年在午，月宿卯并临午，罡系未，为地烦格，：德气在内，刑气在外，天地翻覆，莫大忧烦也。

己卯日第五局　干上卯
课体：涉害，曲直，u女，不备，魄化，飞魂。
课义：上门见制，循环不已，昼贵休干，夜亦如是。
解曰：支临干而克干，乃是上门乱首。日干见制，尤为不堪。三传亥卯未不离四课，是谓循环不已，事主牵连不断也。昼贵子临辰上，既入于狱。夜贵申加子上，又陷于空。虽曰昼夜贵加，恐干之者，徒劳无益耳。
断曰：此涉害之卦，合曲直之局。事主疑难，留滞。孟行不行，先直后曲，多算则胜，少算则败。幸己日根固，春占甚宜也。四课不备，又传逢后合，必有阴私不明。辰来克日，上门乱首，亦象邪慝犯上，倘逢冬夏仲月，虎入行年，则为飞魂魄化，尤见凶咎，占者慎之。
天时：多风或阴雨。家宅：春吉，主多树木，秋不利，防有奸私不明之事。婚姻：不宜。胎产：胎神坐墓，防有损。功名：可望显达，春占尤吉。求财：甚微，防因财生咎。疾病：主疫气，夜占虎临干鬼甚凶。失脱：难获。出行：投人吉，远行有阻。行人：即归。争讼：主为争财，牵连难结。兵战：夜占不吉。
毕法云：后合占婚岂用媒，虎临干鬼凶速速。袖中金云：飞魂丧魄，二者聚散去来之神。若于日辰行年上见者，更值白虎入传，不见生气，健者忧衰，病者忧死。订讹云：己日根固，木得土为根也。若以日干官鬼论，大约君子吉，小人凶。

己卯日第六局　干上寅
课体：重审　斩关。
课义：生气居中，子戌不容，身边官鬼，于火有功。
解曰：巳火能生己土，今在中传，为初传之戌所墓，又为末传之子所克，是前后皆不相容也。寅虽日鬼，今临身上，反能克开戌墓，耗脱子气，使巳得安然，致生日之功，是巳之有功于己，非以寅之有功于巳耶。
断曰：此重审之卦，事多不由己愿。中见更改，遍历艰辛，方可遂意。又斗魁加辰发用，格合斩关，利于避难奔逃，非安居之象。寅为日鬼，又为日德而生福神，可善可恶，介乎两端。处正则获福，妄动则招损。朱雀并临宅上发用，恐招文书口舌。幸入墓无冲，可以安处。若仕人却喜冲动也。
天时：久不见日，亦有风雨。家宅：主人口不和，兼防火烛。婚姻：先难后喜。胎产：胎神临绝，子妻冲克，婢孕防损。功名：有成。求财：有得，交易亦成。疾病：主上逆呕吐，手足不举，大象无妨。失脱：宜寻戌月，擒盗必获。出行：利避患。行人：申日来。争讼：主经三四处官司。兵战：申严号令，无有不克。
毕法云：巳坐戌，旦乘白虎作墓，主父母墓中生白蚁，如在堂主病灾。神将论云：朱雀南方，文书可防，辰戌投网，乖错遗亡。百炼金云：重审利主后举亨，用起朱雀士卒惊；朱空太阴日辰土，彼此欺诈机最深。

己卯日第七局　干上丑
课体：反吟，无依，三交，九丑。
课义：俱鬼俱空，见凶不凶，夜忧酉鬼，火怪虚逢。
解曰：卯乃干鬼，酉乃支鬼，今酉值旬空，而卯复坐空。虽俱可畏，而却俱消散。乍见为凶，实不成凶也。酉夜乘蛇临宅克宅，夏占更为火鬼，宜防火灾。然既落空亡，不过为火怪虚惊而已，曷足畏哉。
断曰：此反吟无依之卦，卯酉相加发用，主事不和。亲情反覆，近者必远，合者应分。又格合三交，课名九丑。前不能进，后无所依，万物纽结，凡谋不利。元合蛇虎入传，主有盗贼阴私，惊疑病讼。反幸三传俱空，虚声无实。
天时：忽阴忽晴，昼占密云不雨，夜占闪电大风。家宅：主门户动摇，更改修换。婚姻：不成。胎产：不实。功名：得而复失。求财：虚费奔波。投谒：反覆不遇。疾病：暴病惊忧，久病不吉。失脱：耗失无存，逃者难获。出行：孟行频止，卒不果行。行人：未动身。争讼：始见惊疑，终归解散，囚系者，即得释。兵战：交锋不成，虚声相恐，防失众。
毕法云：后合占婚岂用媒，来去俱空岂动移。课经云：酉夜乘蛇克宅，夏占主遭天火，宜以井底泥涂灶禳之。指窍云：卯酉为分，气分则异，异则争，定主分争之事。卯为外门，主生气。酉为内门，主杀气。

己卯日第八局　干上子
课体：知一，铸印，乘轩，励德。
课义：身宅俱贵，夜费昼惠，末来助初，卯鬼无畏。
解曰：昼贵临身，夜贵临宅，是身宅俱贵也。然夜贵在支，为鬼有损于家，不如昼贵之日财，于身有实惠耳。初传巳火生干，末传卯木助之，卯虽日鬼，助生克墓，殊为有益，何足畏哉。
断曰：此知一之卦，事起同类，恩中有害，贵于和衷安分，方获吉庆。传见铸印乘轩，仕宦得之，官禄通显，常人反为灾咎，且主每事迟钝。传墓入墓，夜贵克宅，昼贵与己课作六害。凡占必尊卑相轧，邪正同处，以致人口灾患。
天时：晴多雨少，时有风。家宅：不利，主家庭神位不肃。婚姻：相宜，恐不成。胎产：安。功名：朱雀克贵，占试不宜，占有印官员吉。求财：守己财，有生发。疾病：昼占父母沉重，夜占凡病见凶。失脱：勿追，恐反有伤损。出行：宜上任。行人：归。争讼：不利，求贵宜和。兵战：昼占不畏，夜防失物。
毕法云：末助初传三等论。古鉴：酉命生人，午将加丑占前程，曰：子加未为鼠，忌羊头。戌加巳为蛇，惊犬吠。妻制父母，身克子息，宅贵空亡，神像不整。铸印而元武破范，白虎损模。乘轩而虎金伤卯，谓之堕轩。心术不正，好谈人短，功名必无成。又占雪曰：申为水母，正在当权。火伏水腾，申子会水，加临日辰；又三传顺布，末传卯作白虎，夜半作雪　当有七寸，果然。

己卯日第九局　干上亥
课体：涉害，比用，曲直，乱首，不备。
课义：灾祸难遏，夜虎居末，自招其咎，何由免脱。
解曰：亥财临于日上，不为我用，反与未卯合而为鬼。灾祸之生，难以止遏也。夜占白虎乘末传卯鬼，为害滋甚。良由已去加支，自取乱首，非关他人之过，其咎何由脱免也哉。涉害亥历戌土一重，未历卯乙二重，又未在仲，亥在季，故应用未。
断曰：此涉害之卦，局成曲直。始难终易，事贵和同。四课不备，三传循环，遇屯宜止。又日往加辰被克，乃不自尊重，致取其辱。财近身而传化鬼，亦防贪财致悔。
天时：多风少雨。家宅：主上下不和，宜谨慎门户。婚姻：不宜，防夫受制。胎产：胎神坐长生，宜胎不宜产。功名：吉利，宜纳粟求官，改易姓名。求财：防因财致祸。疾病：天后受克临死乡，不利占女病。失脱：盗神生鬼，或致成讼。出行：求官吉，宜春月。行人：即至。争讼：主为妻财，或奸私不明之事，防枷扭。兵战：昼占大胜，夜占无威，军中不宁。
毕法云：后合占婚岂用媒，二贵皆空虚喜期。课经云：干支自作三合，三传不出四课，名回环格。占凶凶成，占吉吉就。心镜云：乱首下欺上，若更将得卯酉，神得后合，主男女讹杂。再值魁罡勾空，至有不可名言之事。

己卯日第十局　干上戌
课体：重审，三交，蓦越。
课义：交车颇美，脱空初值，元卯末逢，穿窬防备。
解曰：卯与戌合，午与未合，干支上下，交车相合，大为美事。但初传之酉，既落旬空，又脱日气，值此只宜解释忧疑耳。凡所谋为，皆不利也。太冲类为贼人，狡猾不正。又乘元武，居末传作鬼，当提防穿窬之辈。
断曰：此重审之卦，孤辰发用，占骨肉至亲不利，占身主见孤独，别离乡井，自立门户。惟恐宜于僧道九流，及解仇释怨，消忧散祸。又格合三交，利隐匿避灾。占者当固穷守分，大辨若讷，大巧若拙，方能免咎。
天时：重阴无雨。家宅：虚耗不足，子加酉乘贵人，主尊长有灾，或是妇女奸私口舌。婚姻：不宜亦不成。胎产：占胎不实，占产即生。功名：主改任。求财：耗散。投谒：一片虚情，全无实际。疾病：新病即愈，久病凶。失脱，不获。出行：防损失。行人：望久不至，后忽然至。争讼：难中生易，宜解怨释结。兵战：军政更张，防失众心。
毕法云：权摄不正禄临支，交车相合交关利。课经云：交车六合，传见三交，凡交关用事，必有奸私，或相交涉二三事。指窍云：人只知旬空为十干不到处，不知惟虚能起化，此正天之中也，故曰天中煞。

己卯日第十一局　干上酉
课体：遥克，弹射，间传，纯阴，溟蒙。
课义：弓在弹亡，夜失须防，六阴全备，两贵渺茫。
解曰：日克遥神，是名弹射。然日上酉既空脱，初传亥又坐空，岂非弹丸已失，虚张空乎。空财夜乘元武，须防遗失也。丑卯巳未酉亥六阴全备，不见一阳，昏昧太甚。昼贵子加戌。入狱受制，夜贵申加午，空亡被克，皆渺茫不足恃也。
断曰：此遥克弹射之卦，日之阴阳自相战，多主外事。虚声相射，不得实用，耗费百出，凡事难成。若遇非常惊恐，却反消散，不足为患。吉不成吉，凶不成凶也。课传纯阴，阴极者阳自生，知机静守，待时而动，斯为得之。
天时：占雨还晴，占晴久阴。家宅：幽暗不明，防阴私走失。婚姻：不成，成亦不利。胎产：有虚惊，却易产。功名：不利，位高者危。求财：虚耗不足。投谒：干贵无益。疾病：日马乘丧车临病，占病大凶。失脱：不获。出行：仲秋吉，余不宜。行人：必至。争讼：易为解散，有前程者不利。出兵：防诈变，不吉。
毕法云：六阴相继尽昏迷，两贵受克难干贵，人宅受脱俱招盗。课经云：溟蒙之格，利阴谋私干，不利于公。兼天将蛇元后合，干支皆乘盗气，用神坐空，费力不可言也，，指掌赋云：从魁若乘武合，妻必怀娠；太乙若逢白虎，家多疾病；财遇天中煞，产业倾颓。

己卯日第十二局　干上申
课体：重审，进茹，斩关。
课义：虚贵干遇，宅乘日墓，拱三欠一，惟禄难顾。
解曰：申乘夜贵临干，恰是旬空，遇而不遇也。辰为干墓临宅，宅必昏迷也。干上申，支上辰，内拱巳午，欠一未字。午为日禄，进不得未，虚拱于前，则禄不足顾矣。三传自墓传生，为先迷后醒之象。
断曰：此重审卦，顺进连茹，进中有退，节外生枝，迟则阻滞，急则顺利也。墓神发用，常人安静则吉，有官者须努力向前，庶可得禄。斗罡加辰发用，又勾陈并临，犹人遇凶神，重土闭塞。天关难度，喜贵登天门，利于隐避，宜更新外出也。
天时：日多云，夜多露。家宅：宅卑暗，防时有斗殴之事。婚姻：可成。胎产：胎旺，防不足月。功名：努力可得，初见蹭蹬。求财：主有恩赐钱帛，或防弟兄争夺为患。投谒：勤求有益。疾病：淹缠，不妨。失脱：主在道路，或系奴仆远遁。出行：虽有阻隔，忧疑亦吉。行人：可至。争讼：主争田斗杀，防问罪。兵战：利客不利主，进退疑贰，稍伤士卒，不为凶。
毕法云：所谋多拙遭罗网，干墓并关人宅废。占验：寅将加丑占官职，曰：申作长生，贵人生己土，当有尊长提携。又秋金司令，当作刑官。行年白虎乘丁，其势必动。午为禄神临马，朱雀并之，临巳为炉冶，当有炉冶执事。悉验。

庚辰日第一局　干上申
课体：伏吟，自任，元胎。
课义：空禄宜舍，去乘财马，官鬼长生，须分真假。
解曰：申为日禄，既系旬空，又乘昼虎，不宜守也。舍而之中传，既为日财，又为辰马，足可乘矣。末传巳本长生，然夜乘朱雀，为克我之将，是长生而官鬼也。必昼乘勾陈，实有以生我者，方是长生。中有真假之分，可不辨乎。
断曰：此伏吟自任之卦，三传皆孟。利上不利下，利远不利近。伏匿不动，触则成咎。占者守正修德则亨。孤辰发用，多虚少实，改动为宜。虎旺金乡，勾陈捧印，蛇生角，考试仕宦皆吉。
天时：有孟雨之状，得风辄散。家宅：安静，昼占防虚惊，夜占防妇女口舌。婚姻：不宜。胎产：占胎，日上神乘虎克胎神，防堕，占产即生。功名：申月巳将占者荣贵，余不过虚喜。求财：所得细微。疾病：不妨，老人及小儿忌。失脱：难寻。出行：有阻。行人：近者即至，远者回轮。争讼：惊忧易解，患难易消。兵战：有更变失众之象。
毕法云：宾主不投刑在上，后合占婚岂用媒。课经云：丑是旬丁，因父母之墓田而凶动。古鉴：丁巳生人，戊申年子将占武职曰：武职主兵，金旺为宜。今天地盘之申俱空，太常不上传，武五位而禄虚，非吉占也。幸寅上青龙入庙，巳上朱雀为本命长生、官星学堂，改文必显，果以己酉庚戌联捷。

庚辰日第二局　干上未
课体：元首，退茹，联芳。
课义：始贪货财，丁马随来，详分昼夜，冬雀火灾。
解曰：卯为日之财，临宅发用，似乎可取，故人必贪之。然中传寅为日马，末传丑为旬丁。方孟取财，而丁马随至，则宜相机而生变动。若株守初财，必无利也。卯乘朱雀临宅克宅，冬月火鬼在卯，昼占主有火灾也。
断曰：此元首之卦，占事多顺，忧喜皆实。连茹逆传，退中有进，和平安静，自当化难为祥。用神与支作六害，又生鬼克日。凡得利之地，须防暗侵常存，退步为佳。
天时：风多雨少。家宅：防有口舌文书之事，或奴仆逃走，冬月防火灾。婚姻：不利，或因妻而致讼。胎产：主有私娠，或涉口舌。功名：宜损财得官，或藉妻家之力。求财：有得，防致祸。疾病：主长上有灾。失脱：难获，主捕役受贿。出行：昼占为贵人差使。行人：在道。争讼：为财起见，或至破家。兵战：互有胜负。坟墓：末传丑是旬丁，必因父母之墓田而凶动。
毕法云：金日逢丁凶祸动。课经云：冬占火鬼克宅，末传又乘丁克日，必遭天火，宜以井底泥涂灶禳之。神应经云：丑是旬丁，旺相为田，囚死为墓。指掌赋云：逆传连茹，卯寅丑联芳悔吝，须知否极泰来。

庚辰日第三局　干上午
课体：涉害，见机，间传，顾祖。
课义：彼此不和，寅来教唆，尊求卑下，莫被财魔。
解曰：干被午克，支被寅克，彼此皆受克制，不能和美。而寅为日财，乃助初克日，有如教唆词讼之人，若取此财，必生灾悔矣。自干传支，是谓以尊求卑，谦下乃宜也。末传寅财来冲庚位，当视如魔怪，不可为其所惑。
断曰：此见机之卦，事多阻滞，虚声无实，吉不成吉，凶不成凶。改变动移，贵乎得中守正。又贵人立卯酉，大位者占之，必主升迁荣庆，常人则身宅不安也。
天时：占晴未晴，占雨未雨，必待出旬。家宅：不安，宜谢土神，或有孕女借歇。婚姻：不宜。胎产：占胎安，占产不宜。功名：官禄空亡不利，惟五月昼占吉，可得科名。求财：防因财而致祸。投谒：主宾客会集。疾病：月内见凶。失脱：宜寻，逃亡自归。出行：不利。行人：即至。争讼：主有教唆之人，或为吏曹，或为道士，或有胡须人，或姓从木旁人，或属虎人。兵战：昼占大胜，夜占众心不宁。
毕法云：干支全伤防两损，我求彼事干传支。精蕴云：末虽助初而坐空乡，无力克干，为抱鸡不斗之象。又午辰寅为顾祖格，盖午为寅之子孙，寅乃午之长生，自午传寅有复旧庐之象。凡谋皆吉，惟庚日占病凶也。

庚辰日第四局　干上巳
课体：元首，元胎。
课义：夜巳鬼名，昼巳长生，亥分生克，能败能成。
解曰：巳也，昼占乘勾陈辰土，土能生金，则为长生矣。夜占乘朱雀午火，火能克金，则为日鬼矣。亥水居末，若径冲克巳火，则巳火不能伤干，而为救神。若作三传递生，则亥生寅，寅又生巳，反为助初而克干，是成败皆在亥也。
断曰：此元首之卦，三传俱孟，亦名元胎。顺利之中，多有隐伏。干支阴阳，俱带刑煞，切不可妄动招悔。喜巳为长生，寅为驿马，三传递生，官临日上发用，又且勾陈捧印，蛇化龙。仕宦占之，更逢旺相，显达何疑，常占不利。
天时：久旱得阴，出旬有雨；久雨得止，出旬大晴。家宅：宅吉人不旺，防有奴仆盗窃。婚姻：和合。胎产：胎神临败地，防损。功名：四七月占，大吉。求财：昼占不吉，夜占利。疾病：沉重缠绵。失脱：可获，逃者自归。出行：改期上官者吉。行人：在道，戌日至。争讼：防有刑罪，和解则吉。兵战：昼占防折伤士卒，夜占军容不整。坟墓：元武临墓，防水侵或贼损。
毕法云：三传递生人荐举。纂要云：夜占朱雀作日鬼，加干为雀鬼格。朝官防弹章，不利上书言事，临年命可用。神将论云：勾陈在巳，金生火旺，故主迁拜。蛇在寅，旺则生角成龙，衰则失时，反为蜥蜴。

庚辰日第五局　干上辰
课体：重审，润下，不备，斩关。
课义：彼求于己，似乎不美，事到周全，致成迤逦。
解曰：自支上神传至干上神，为彼求于己。辰既克子，子亦脱庚，似乎不美也。然及其周全合局之后，则末生中，中生初，初复受生干日干，致成迤逦递生。传课回环，绝无间杂，谓之不美，不可得矣。
断曰：此重审之卦，合润下之局。占者当详审而后行，流动而不息，以应其象。三传不出四课，主谋望必成。亲情和合，所谓三传皆子孙，不求财而财自至也。凡三合成局，事主牵连，终见耗脱。中传空陷，亦名折腰格也。
天时：雨多，草木盛长。家宅：虚耗，主弟兄少，树木多。婚姻：夜为子孙，占吉可用，主女家微贱。胎产：胎神临墓，主产迟。功名：主有人推荐，却见虚耗。求财：得不偿费。投谒：和合而有不足。疾病：子蛇主妇人灾哭，暴病即愈，申酉月占子孙病即愈。失脱：盗神临空地，盗去可以复还。出行：有虚惊。行人：申戌日来。争讼：和解。兵战：昼占有惊，夜占大胜。
毕法云：三传递生人举荐，万事喜忻三六合。课经云：未加亥为贵登天门，神藏煞没。又支加干而生干，名自在格。订讹云：水性就下，吉凶事皆下人当之。三传喜顺，元武并临，定主盗脱。

庚辰日第六局　干上卯
课体：涉害，绝嗣，蓦越。
课义：四课犯上，祭祀绝享，中丑遁丁，动之灾障。
解曰：四下贼上，为绝嗣卦，故曰祭祀绝享。守其干上固有之财，犹之可也。若动而之传，初逢午鬼，显而易知。中传之丑，虽曰生干，却是干墓，又旬遁为丁，亦作日鬼。末传空陷，德禄无气，重重灾障，何可当哉。
断曰：此涉害之卦。课经订讹谓四下犯上，被上夺禄，应名无禄。占主孤独失业，小人无礼，横灾暗祸，事起蓦然。利主不利客，宜后不宜先，静而必动，守正则吉。
天时：风雷电闪，孟雨还止。家宅：午乘虎加亥，防火灾；亥乘朱加辰，主小儿哭泣。婚姻：合而不合。胎产：亥日生，防损堕。功名：始利终钝。求财：宜守己财，妄求反失。投谒：见喜，有相助之意。疾病：主血妄行，或寒热，或痨瘵危笃。失脱：难寻，主妇女拐逃。出行：不利远行。行人：亥日至，或当日至。争讼：主横逆之事，易结。兵战：不利，防中变。
毕法云：金日逢丁凶祸动，胎财生气妻怀孕，胎财死气损胎推。订讹云：此课神将凶，骨肉分离。神将吉，来意主分财异居。曾门云：此占利居家，不利为客，宜训教子弟。指掌赋云：初生中，中生末，名遗失而事久陵夷。凡发用之气要聚于干上，初生中末，则益我之气薄矣。

庚辰日第七局　干上寅
课体：反吟，无依，元胎。
课义：动意虽切，满目空绝，夜逢五虎，惊不可说。
解曰：遍地禄马，往来冲激，动意可云切矣。然申乃旬空，寅临绝地，虽孟动而不可得也。申本虎也，夜占白虎在寅。三传及日上阴阳之神，共为五虎，逢此岂非至惊至危乎。幸其俱空，或虚惊多而实祸少耳。
断曰：此反吟无依之卦，三传皆孟，四孟临绝，为绝元胎之格。凡事无成，况中传旬空，初末坐空，日上两神元不空者，营营扰扰，真如捕风捞月。惟遇难逢凶，虽惊危之至，却得消解，反为福也，宜静以待动。
天时：久雨难晴，久旱未雨。家宅：贫耗劳苦，防婢仆奸私逃盗之事。婚姻：不宜。胎产：防损。功名：难成。求财：徒费奔波，反多折耗。投谒：十五一遇。疾病：夜占极凶，暴病瘥，久病危。失脱：主宅内人盗，反覆不一次，失散难追。出行：防惊恐失脱，往而复返。行人：在路，或别有所往。争讼：不利，若在刑狱，却得即释。兵战：彼此虚作声势，若被围困，即解。坟葬：屡迁不宁，防水防贼。
毕法云：后合占婚岂用媒，昼夜贵加求两贵，来去俱空岂动移。袖中金云：寅申乘龙，隔墙有祸。指掌赋云：年临孤寡，自甘半世孤灯；日遇空亡，多主首阳饿死。

庚辰日第八局　干上丑
课体：重审，蓦越，引从。
课义：己财先费，方获厚利，初引末从，旬丁昼贵。
解曰：寅为日之财，因坐空乡，故为财费。三传日克初财，迤逦克去，无非财也。财复得财，非厚利而何。干上丑为旬奇，得初传寅为前引，末传子为后从，丑旬遁为丁鬼。昼为旦贵临身，夜为帘幕临干，仕宦者利有攸往矣。
断曰：此重审之卦，前引后从，日干拱贵，乃升迁吉兆也。虽墓神覆日，中传入墓，而丑未相冲，两墓俱开矣。所惜者用神坐空，则前引无力，未免虚声，难期实效耳。又未为干奇，寅为支仪，酉月占百事顺利。
天时：晴雨调和，而百谷少实。家宅：人安吉，颇虚耗。婚姻：妻财坐空不宜。胎产：安，主婢孕，昼占生女。功名：八月占科第，升迁吉，余占虚声无实。求财：小财不去，大财不来。疾病：暴病吉，久病凶。失脱：难获。出行：另改日期。行人：来迟，音信浮沉。争讼：消解。兵战：更变不一，秋占利。
毕法云：前后引从升迁吉。课经云：庚辰日干上丑，十月占为凶怪格。谓月厌大煞，天日飞廉，丁神墓神俱临也。若更临年命，主极怪极凶。订讹云：初末传拱干，主得人提携成合。两贵拱干，主官职升擢。

庚辰日第九局　干上子
课体：元首，润下，不备，励德，闭口。
课义：课传循环，脱空在关，无心俯就，两贵难扳。
解曰：三传不离乎四课，循环而不穷也。事主牵连不断，初末水土皆脱，中申又值旬空。三传虽曰递生，实无所益。俯就干支，支既不甘受脱，我亦何甘受元武之耗乎。两贵临门，昼贵脱败，夜贵被克，俱不足扳也。
断曰：此元首之卦，合润下之局，事虽顺而迟缓，亦主动而丛杂。三传盗泄旺气，又兼空脱逢空，虽见有人相助，究归虚耗。譬如人肉，充皮润而骨髓已空，徒有其形，未免痿废矣。秋冬稍吉，亦主先难后易。
天时：雾露连朝，不成甘雨。家宅：门户冷落，人口衰残。婚姻：不利。胎产：胎安难产，主生女。功名：虽虚声相引，毫无实际。求财：百般耗折，或为子孙蠹耗。投谒：见贵无益。疾病：上下俱脱，必主吐泻虚损。失脱：难获。出行：多费。行人：申日至。争讼：孟解不解。兵战：昼占凶，宜止息，夜占胜。
毕法云：避难逃生须弃旧，脱上逢脱防虚诈。古鉴：癸亥生人，戊申六月午将占身位，曰：满盘盗气，一生受子孙之累。初任巡辖，次任巡检，水陆三任，水边屯住。宅上蛇，十二年主怪出，寄居避之。申死在子，子九申七，寿六十三。其人前后十男　一女，磨折破家，无一长大者。历任皆验。

庚辰日第十局　干上亥
课体：弹射，元胎。
课义：夜贵闭口，马负财走，幸而逢生，空亡随后。
解曰：夜贵旬尾临辰，是为闭口。贵人不发言，干支何益。寅乃日之财，马负之而发用，宜远动求财。若株守则财反走失也。中传逢日干长生，诚为有幸。奈末传申值旬空，如有缺陷，随后而至，求事之成难矣。
断曰：此弹射之课，日上两课自战，作事无力。多主外来，不干于内，未可出尖。末见空亡，是为失丸遗镞。主蓦然有灾，虚惊无实。又申加巳为生胎，名为忧课。主狐疑犹豫，有始鲜终，吉凶皆不成也。
天时：有风，见虹无雨。家宅：主衣冠门第，秋占有喜。婚姻：七月昼占吉，余不利。胎产：卯临败地，防损。功名：申年月吉，余美中不足。求财：宜远求速取。投谒：不见礼遇。疾病：暴病愈，久病凶。失脱：急追，逃亡自归。出行：有惊险。行人：在道将至。争讼：利客不利主。兵战：不吉。
毕法云：贵虽坐狱宜临干。纂义：辰戌日为贵人入宅。古鉴：己未生人，子将占应试，曰：夜贵在宅，自身难显。日上子息，来传我气，子得中第。勾陈滞神，身当患痢不入场。寅妻乘白虎加盗气上，十月防炊臼之梦。五旬后当得官，但未为闭口，巳临绝地。得官后一二年，当办终事矣，俱验。

庚辰日第十一局　干上戌
课体：涉害，间传，斩关，涉三渊。
课义：初中泛浮，两虎堪忧，乘生坐克，乐里成愁。
解曰：初传申为旬空，中传戌为坐空。虽有德禄旬仪之美，泛泛浮浮，与我何涉。申，虎也。又乘昼虎，巳不堪其忧。况重以戌乘两武，子为脱乡乎。然且忧乐相半，何也？盖庚上得戌生乐矣，而下被午克。辰上得午生乐矣，而下被寅克。乐一边即愁一边也。
断曰：此涉害之卦，又为涉三渊之格。历遍艰辛，终防侵害。凡百求谋，劳而无得。惟秋占为吉，乃自立之象。贵登天门，罡塞鬼户。六神藏，四煞没，斩关得断，华盖隐形。利逃灾避难，不利追捕也。
天时：大风忽止，阴雨连绵。家宅：宅旺人隆，不利举动，暗中有损。婚姻：不成，主女有病。胎产：占胎不安，占产即下。功名：无成。求财：不得。疾病：禄空乘虎主绝食，危甚。失脱：不获，逃亡，不可踪迹。出行：利避难远去。行人：即来。争讼：速解。兵战：待时而动。
毕法云：虎乘遁鬼殃非浅，罡塞鬼户任谋为，互生俱生凡事益。袖中金云：魁罡临日辰，传有虎阴申酉，为斩关得断，逃者永不获矣。指掌赋云：先生后克，乐极生悲，即毕法所云乐里生忧格也。

庚辰日第十二局　干上酉
课体：蒿矢，进茹，丽明。
课义：支干交会，拱贵在内，蒿矢带金，申空无畏。
解曰：巳与申合，酉与辰合，干支上神，与干支交车作六合也。巳酉拱夹三传，而初传末传，又拱中传夜贵在内，凡事易成。蒿矢得申金，是为有镞。又乘昼虎，势若可畏。然值旬空，则为遗镞，不过虚惊而已。
断曰：此蒿矢之卦，顺进连茹，进中有退。事主动摇，人情颠倒，吉凶倚伏。又魁罡临于二八之门，为天网四张，万物被伤之象。喜末传空陷，始虽惊恐，终得无事。利主不利客，利小不利大，忧在西南，喜在西北。
天时：忽晴忽雨。家宅：主有孝服，阴人离散，或有孕妇寄宿。婚姻：再议，媒妁虚诳。胎产：胎神临绝地，防伤。功名：主有官无禄，七月占吉。求财：申为旬外甲财，主为同伙弟兄脱耗，改谋可得。疾病：凶，宜祈神作福。失脱：难见。出行：宜往西北，亦防耗脱。行人：即来。争讼：主起于口舌，宜和。兵战：夜占不利，昼占胜。
毕法云：所谋多拙遭罗网。心镜云：遥神克日名蒿矢，虽然射我不足畏，家有宾来不可留，每忧口舌西南至。袖中金云：顺连茹午未申为丽明，威权独盛。指掌赋云，顺连茹空，名曰声传空谷，退吉而进则不宜。

辛巳日第一局　干上戌
课体：伏吟，元胎，斩关。
课义：旅情未已，半路而止，凡事折腰，遇中有滞。
解曰：伏吟本伏匿而不动，若魁罡加于日辰之上，则为斩关，似有行动之意。末传寅木作日财，必出外而求财也，旅情岂能已乎。中既空亡，所以半路而止。又中空名折腰格，主中间无力，首尾不应，所以相遇之中，尚有阻滞。巳虽日之德禄，三传刑冲破害俱全，总宜不动为妙。
断曰：伏吟又作元胎，如天地未判，祸福始基，屈而未伸。最宜守之以正，方能致福。按此课，若得年命有吉神相助，最宜求官禄。末传寅木助初传之巳火，作辛金之官星，又兼日德，与六合相并故也。
天时：水下火上，不动不变，寅木生火，何能有雨。家宅：夜占平安，昼占不吉。科名：帘幕不见，二场欠利，命乘贵人，中亦可许。求财：财神虽见，可望而不可即。婚姻：刑害不一，损多益少。胎产：课名悬胎，又主腰折，支被寅刑，产母不吉。疾病：鬼墓临干，老少不吉；中申空陷，多因腰疾。出行：半途必返。行人：天罡加罡，不动之象。遗失：元武不见，必非贼窃，寻觅可得。出师：昼占可忧，夜占稍吉。
毕法云：末助初兮三等论。课经云：辛巳日伏吟，辰上克日，课体本凶。要知金生干巳，巳中有丙，丙与辛合，故辛金不畏巳火，反有相合相助之意。倘命能填实，申金翻成吉课。

辛巳日第二局　干上酉
课体：元首，退茹，斩关，励德。
课义：人足乘丁，岂容少停，斩关月将，万里行程。
解曰：丁乃极动之神，末传丑遁旬丁。如人足之乘丁，动必不止。又干乘白虎，罡乘朱雀，罡又加干支上，课名斩关。虽万里之行，岂容少停乎。
断曰：元首课以上克下，格合退茹。居上者宜以礼法自持，在下者当知逆来顺受，庶可弭患。若稍加任性，凶祸难免。虽旺禄临身，却逢空陷，禄不可守矣。急宜就财，翻能致旺。
天时：罡虽指巳，但雀飞龙潜，水神在下，终当不雨。家宅：休气临宅，昼夜皆乘朱雀，恐父母有口舌文书之事。功名：禄马俱空，占官不吉。求财：昼占极利，夜占费力。婚姻：男亦不佳，女亦不吉。产孕：胎神与子孙爻不见，又且母实儿空，恐不成胎。疾病：人空病实，禄陷丁伤，恐不能起。出行：行程万里。行人：天罡虽则临巳，然末传乘丁，行人即至。遗失：见盗不盗，或为妻妾所藏。出师：昼占则吉，夜占则凶。
毕法云：金日逢丁凶祸动，胎财生气妻怀孕(三月占)，胎财死气损胎推(九月占)，旺禄临身徒妄作(指日禄不空者，禄空当别论)。神应经云：酉加辛，末传见丁丑，凶必因田而起，祸必由墓而生。昼占犹可，夜卜尤甚。又课经云：此日占人，年命上加酉，占应试必中魁元，缘酉为亚魁星故也。

辛巳日第三局　干上申
课体：间传，极阴。
课义：申夜空空，墓脱须逢，家须富有，丁马逢凶。
解曰：申本旬空，夜复乘空，故曰空空。丑为日墓，亥为日脱。末传酉金，又作旬空。事皆陈腐，说尽空谈。宅上卯木，乃是财星。上乘六合，家道必丰。然马脱之，丁伤之，恐祸患必逢也。
断曰：极阴间传，昏晦之中，复多阻隔。初墓逢丁，中遇脱马。末逢空禄，昼元夜虎，其凶愈甚。更名蓦越，主事起忽然，祸生于内，昼占犹可，夜卜不祥。丑加卯，夜占乘后，主妇人腹病，亦主家中妇人有妊，为腹胎格。
天时：课名极阴，青龙发用，毕宿居未，虽天罡指午，终必有雨。家宅：房屋甚好，人丁不多。功名：酉命昼占，官禄可得，他命夜占，皆为不吉。求财：自己有财，外求财无。婚姻：占女则吉，占男则凶。胎产；母实儿空，恐不成胎。疾病：午为辛金之病地，必主肺疾，丑加卯又主腹痛。出行：陆路不利，水路甚吉。行人：天罡加仲，必在中途。捕获：元武与盗神俱空，贼必难获。出师：昼占则吉，夜占防诈。
毕法云：金日逢丁凶祸动，交车相合交关利，空上逢空事莫追。神应经云：辛巳日丑加卯为用，丑上墓丁克日；必因墓招尤，由田致祸。或因饮食，或缘财利。祸基于妇人，灾成于顷刻。课经云：干上申，支上卯，为交车合财，大宜交关取财。

辛巳日第四局　干上未
课体：遥克，弹射，元胎。
课义：彼己可守，贵临户牖，昼虎脱马，夜虎闭口。
解曰：干上未土生辛，支上寅木生巳，彼此各生，故曰可守。夜贵临宅，如在户牖，然宜于告贵。亥为驿马，昼乘白虎以脱辛干，故曰昼虎脱马，妄动则必生乖矣。甲戌旬中未为旬尾，未临戌上，是旬尾加旬首，谓之闭口。夜虎临未，故日夜虎闭口，惟谨言可以脱祸也。
断曰：遥克之课，一名弹射，祸福皆轻。发用愈远，弹愈无力。占或代庖事，或疏远。末传作空，中道宜止。
天时：课传寅木生火，火已在上，水俱在下，天罡虽则指未，风多雨少。功名：夜占必得，昼占不实。求财：夜占宜得贵人之财，急当勇退；昼占费力，不能全美。婚姻：支干自生，各有美好；支干各刑，均有不足。产孕：子母皆安。疾病：合虎脱干，必患虚症。出行：水陆俱安，行期必缓。行人：天罡加未，行人立至。遗失：元武不见，恐非贼窃，急寻必有。出师：有刑有生，吉凶各半。
毕法云：互生俱生凡事益。占验：庚寅十月卯将加午，占日蚀曰：以太岁作游都，临翌轸发用，勾陈披刑带杀，楚地当有战争之象。弹射有丸，惊忧必重。中传虎马居支阴冲克支神。末传太阴冲克太岁，然是旬空，阴谋必败。又河覆井，虎出林，来年定主风多水涝，后果皆验。

辛巳日第五局　干上午
课体：元首，炎上。
课义：将土传火，常人免祸，君子宜占，宅丁倾堕。
解曰：三传合为火局，作日之官爻。君子得此，有升擢之兆。常人值此，必遭官讼。幸昼夜天将皆土，盗脱火气以生日干，故可以免祸。但墓作丁神，临支克干，定主人灾宅堕也。
断曰：元首炎上，文明之象。元遁三传作甲戊庚三奇，再值四德相加，吉神临命，真是无往不利，至吉之课也。又为遍地贵人格，主事不归，反无依倚。或权摄不正，或所委不一，以贵多反不贵也。如夜占又名咄目煞，若贵人咄目专视，反加罪戾，不利告贵，占讼尤凶。
天时：火局土将，占天不雨。家宅：丁神克日，人宅惧祸。功名：贵用官旺，占官必得。求财：官旺者财必休。婚姻：才貌相当。胎产：母子皆吉。疾病：午为辛之病地，三传全鬼，年命有救方吉。出行：水陆俱吉。行人：尚未起程。出师：必能开地千里。遗失：元武临酉，恐为婢仆所窃。
毕法云：众鬼虽彰全不畏，尊崇传内遇三奇，课传俱贵转无依。指南：己丑正月亥将加卯，占大同吉凶曰：游都居支前，贼符侵酉地，西北兵动无疑。初传旺相，生合末传，主奸人内外勾连。中传月建克末传，必破城杀将。又旬遁丁神，临辰之阳，入辰之阴，更有当地盗贼蜂拥而来，终必归降也。

辛巳日第六局　干上巳
课体：涉害，无禄，不备，乱首。
课义：课传上克，名为无禄，彼此皆怕，就门溷渎。
解曰：四课上神皆克下神，课曰无禄。日干辛金被巳火所克，支神巳火被子水所伤，故彼此皆怕也。巳本支辰，今临干克干，是为乱首。如上门欺凌，故曰就门溷渎。
断曰：课名不备，诸事不周，在上者必孤，居下者必散。缘上皆克下，不能忠恕，自然婢仆离散。以致上不能守其禄位，下不能保其妻子也。
天时：天罡指毕，水已上升，忽逢未克，雨必不大。家宅：众叛亲离，门衰祚薄，虽见子孙，终必孤独。功名：既名无禄，何能有官。求财：青合逢空，财爻临墓，财必不得。婚姻：男亦不佳，女亦不吉。产孕：胎财坐墓，产必不易；逢生气犹吉，逢死气则凶。疾病：病来克人，禄又空绝，蛇虎发用，占幼必死。出行：辰上神克日上神，行亦不能，去亦不吉。行人：彼尚来归，此何能反。遗失：元武临干克干，必为贼劫。然元武恋后坐墓，必不他适，获之最易。兵战：御下当宽，攻城不利。
毕法云：干支全伤防两损，胎财生气妻怀孕，胎财死气损胎推。观月经云：日为尊者父，辰作少年儿，尊者来加子，少年反克之。因名为乱首，老者必低蕤。家内应无礼，官司岂有仪。又课经云：辛巳日子加巳秋占，子为火鬼，夜将乘朱雀克宅，防遭回禄。

辛巳日第七局　干上辰
课体：反吟，无依。
课义：长生莫举，就辰浊土，失十得一，勿登贵堵。
解曰：巳乃辛金之长生，临亥受后元之夹克，何能生干。更就辰之浊土，又被戌土所冲，得之无几。却被中传亥水，任意盗脱，所谓得一而失十也。昼贵午临子，夜贵寅临申，皆受下神冲克，求必无益，贵人之门墙，不可登矣。
断曰：反吟无依，事必反覆。得物必失，败事乃成。多主改动，又主两歧。占者狐疑，无所依倚之象也。
天时：天门地户相通，青龙带水升天，定然有雨。家宅：德神受克，尊长有灾。功名：官星虽有，被亥所克，贵禄不见，功名不吉。求财：所得不偿所失。婚姻：龙后冲克，占皆不吉。胎产：天后为母，六合为子，子母相冲，昼占易产。疾病：寒热往来，反覆不定。出行：课名斩关，青龙乘马，往来不已。行人：天罡加季，行者立至。遗失：元武克日，的是贼窃。盗贼：三传尽是元武盗神，支上阴阳各乘元盗，谓之遍地皆盗，且盗神作青龙乘马，恐不能获。兵战：反吟课，不利出师。
毕法云：两贵受克难干贵，初遭夹克不由己。精蕴云：巳火为辛金之官星，今被夹克，是官不由己。又巳为辛金之长生，父母亦是身不由己之类。照胆秘诀云：天倾西北日月随，地陷东南江海归；巳亥中间常缺欠，重求轻得告君知。

辛巳日第八局　干上卯
课体：重审，斩关，励德，不备，斫轮，乱首。
课义：课同斫轮，昼虎遁丁，自取乱首，凶动难停。
解曰：卯加辛用，亦斫轮体也。虽作辛财，昼乘元武，必有失脱。中传空亡，又为折腰。末传丁丑，昼夜各乘蛇虎，凶已不可遏矣。辛复往加于巳，受巳炙克，名自取乱首，凶祸自不能停也。
断曰：木器孟成，非金不就。凡事皆新，先忧后喜。卯木加辛，名曰财来就我，急宜取之，迟则戌土反受其克矣。又卯为妻妾，昼乘元武，必因妻妾而失财。戌加于巳，何云受克。缘戌有辛寄，辛金受克故也。然巳火固能克金，亦能生土。凡占吉凶各半，祸福无不自己求之者。
天时：天罡加亥，水运乎上，占必有雨。家宅：外面似有进益，却反虚耗。功名：官禄不见，恐不能得。求财：必有所得，必有所失。婚姻：以夫就妻，不甚美好。胎产：干支上下交克，占者不吉。疾病：金日逢丁，恐难脱体。出行：有轮无马　恋家不行。行人：天罡加亥，尚未启行。兵战：昼占盗失，夜占无威。坟葬：丁火临墓，不吉。
毕法云：金日逢丁凶祸动，不行传者考初时。古鉴：戊申十一月寅将加酉占妻，曰：日去加辰，夫就妻也。夫长妻少(卯长于戌)，九年相守(巳四戊五)，至第八年(丑数八)，因作生地(丑乃墓地，申乃生地)，与兄弟不足(申乃同类，上见勾陈)，得地而死(丑为卯财故得，内藏丁虎故死)。目下主丧妻，缘磨压东门，当有再娶之事(卯为东门，申为磨石)。后皆验。

辛巳日第九局　干上寅
课体：知一，从革，狡童。
课义：昼虎丁丑，凶祸必有，禄空破碎，居家难守。
解曰：中传丑土，旬丁所附。夜则乘蛇，昼财乘虎。无论所筮何事，必罹凶祸。宅上龙合乘禄，本乃佳征。然逢空亡破碎，恐宅必破而资必耗也，故曰居家难守。
断曰：从革狡童，事多更改，发用空禄，喜必虚声。凡百所占，必皆始虚终实。但中墓末鬼，丁作蛇鬼，是吉则虚，而凶则实也。倘人逢酉命，或时遇仲秋，占官问禄，尚有吉象。昼占帘幕临日，但惜禄神入墓。
天时：天罡在子，毕宿与青合皆空，不能有雨。家宅：外观富贵，家内难堪。功名：酉命人占，可以必得。求财：可得贵人之财。婚姻：婿必乘龙贵客，女有厚奁虚名。胎产：必生贵子，产母甚吉。疾病：人实病空，冬占甚吉。出行：丁神乘墓，终日奔驰。行人：天罡乘孟，丁神被墓，行人不归。兵战：明鬼不惧，将乘元后也；暗鬼难防，将乘蛇虎也。
毕法云：权摄不正禄临支，贵虽坐狱宜临干，虎乘遁鬼殃非浅，传墓入墓分憎爱，合中犯杀蜜中砒。玉成歌云：从魁同虎干支住，宅里须言有孝人。又云：三传带合须干谒，类就其干众所占。指掌赋云：酉丑巳为献刃，远近俱被其伤。

辛巳日第十局　干上丑
课体：重审，元胎。
课义：虎墓值丁，暗祸来侵，宅中败走，夜贵真诚。
解曰：虎墓临干，又值旬丁，丁作暗鬼，故曰暗祸来侵。宅上乘申，申上乘亥，亥为辛金之败气，必是宅中有败荡之人走动也。三传申既劫财，亥复脱气，皆非佳境。惟末传寅木，乃辛金之妻财。昼夜乘太常天乙，暗助辛金，方为真实之益利耳。天空之阴作元武，必有盗贼人宅相欺。
断曰：宅上旬空发用，宅已空虚。墓虎乘丁，临日作鬼，人复被祸。幸末传作救，告贵相宜。倘年命乘吉，亦可脱灾免患矣。
天时：天罡指丑，昼龙得水，必主有雨。家宅：必有兄弟子侄之类，败荡家业。功名：课体本凶，占官财吉。求财：主得贵人财帛。婚姻：男不佳，女不吉。胎产：天罡加丑，必生恶女，产母乘空，易生且速。疾病：主脾痛或腹痛，却肾经受病，以致不救。出行：陆路甚凶，水路虚费。行人：天罡加季，驿马乘龙，行人立至。兵战：主客皆凶，无功而有害。
毕法云：干乘墓虎无占病，虎乘遁鬼殃非浅。三车一览云：月厌、大煞、天目、墓神、丁神，临年命日辰，皆主怪异凶灾。辛巳日，干上丑，十月占极凶。又云：日墓乘鬼在六处，谓之虎墓，占病，必是积块，惟空亡尚可治耳。

辛巳日第十一局　干上子
课体：遥克，弹射，出三阳，间传。
课义：弹射助鬼，赖有子水，未土不甘，财寅可委。
解曰：弹射之财，辛不能取，反助起末传午火，以伤辛干；幸得子水为救，鬼不为祸也。支上未土不甘，欲害子水，乃惧干阴之寅，不敢加害。更喜发用作救，是积财以消祸也，故曰可委。
断曰：弹射间传，事皆轻浅，祸福皆由于旁起。像主间隔，且多厄塞。又支干各乘六害，亦主客不和之象也。
天时：箕毕乘干支之阴神，天罡临于寅上，风多雨少之象。家宅：人宅相害，焉能致祥。功名：官贵被干上神克去，日禄又空，占官不吉。求财：藉他人之财，弭自己之患则可，若问入巳，恐不能取。婚姻：男女相害，皆不甚吉。胎产：子母作害，产不甚吉。疾病：赖有良医，不至困甚。失脱：为婢仆所窃，昼仆夜婢。出行：行人与所去之地不甚相宜，马又不见，恐不能行。行人：人与宅不和而且害，天罡加孟，更兼无马，行人不归。兵战：弹射利客，夜占亦吉。
毕法云：彼此猜忌害相随，空上逢空事莫追。秘要云：子加辛干，日之脱气，又乘天空，为脱空神。凡占皆无中生有，全无实际。又干上子，支上未，支干上神作六害，主彼此各相猜忌。括囊赋云：害挟太常，动止则尊亲有讶。指掌赋云：寅辰午为出三阳，金鲤波中。

辛巳日第十二局　干上亥
课体：遥克，蒿矢，进茹。
课义：蒿矢带金，射中伤身，虚惊定有，守默因循。
解曰：蒿矢射人，本不为害。末传见申金，矢已有镞，射必伤人。幸值申空，又为遗镞，虽不中伤，虚惊难免。孟有举动，又逢罗网，只可静待，听彼亥子脱盗，因循守困而已。
断曰：遥克蒿矢，始若雷吼，后必渐消。事主虚远，祸福皆轻。又四课之阴阳，亥午自刑，子未相害，子午相冲，亥子克午火，未土克亥水，交相冲克，彼此牵制，各立门户，乖戾之极。更不止宾主不投，夫妻反目也。
天时：火被水制，水被土伤，不晴不雨。家宅：卯月日占，宅有孝服。功名：官星与贵人相并发用，求贵固宜，然三传递生日上之亥水，亥水制官，反为不美。婚姻：极不相宜。求财：财爻不现，纵得有失。胎产：子母皆凶。疾病：主吐血，心经有病，难愈。出行：马已临身，不得不行。行人：驿马临干，行者速归。兵战：各有损益，终为客胜。
毕法云：所谋多拙逢罗网。占验：戊申十一月寅将加丑，占孙读书，曰：干上亥作元武，一金生两水，重重盗气，当有老人遗泄之疾。宅既克干，干又自脱，不特前程难得，宜当夭亡。指南：占行人，曰：已起程矣，丙戌日到。盖驿马临干，贵人入辰，又蒿矢为用，行人速来。马临绝地，又为用之墓绝，故到。

壬午日第一局　干上亥
课体：伏吟，自任，杜传。
课义：禄上空常，财禄可伤，倘若他逐，暗伤不睦。
解曰：旺禄临身发用，昼乘天空，夜乘太常，禄被天将所伤，且又带刑，甚觉难守。未免就中传之财，不知午火又临于劫财之上，是财复受伤，故曰财禄可伤。财禄虽伤，尚宜谨守，终有所益。若或弃此而改图，必就末传之子水。子乃网罗羊刃，又是败气劫财，冲午克午，暗中相伤，岂有一点和气乎。
断曰：伏吟自任，刚暴自用，任其所刑，必成过愆。今者自刑，乃为杜传，有杜塞不通之象。
天时：天罡居于本位，水火相参，忽雨复晴，既晴复雨之象。家宅：宅乘自刑，必有所伤，复乘后合，阴私难免。功名：日禄与日德发用，初必得意，后不称心。求财：有得有失。婚姻：男不佳，女不吉。胎产：七月占胎，必然妻孕，难免刑伤。疾病：恐患不语、呻吟之症。出行：网罗居末，又无丁马，不动之象。行人：本家暂出，可归。兵战：昼占欺诈，夜占稍可。
毕法云：胎财生气妻怀孕(七月占)，胎财死气损胎推(正月占)。占验：十月寅将加寅占升转，曰：现在食禄，又兼太常，主有兼职，却未升转。幸得监司恳告解任，盖子午乃官贵往来之所，亦监司之家。月建前神，亦为监司，必恳于此解任也，果然。

壬午日第二局　干上戌
课体：元首，退茹，六仪，斩关。
课义：关隔频频，虎戌临身，退求生意，空亡后蹲。
解曰：戌加亥发用，为魁度天门，凡占皆主阻隔。戌土作白虎临干克干，诸事皆极凶险，急切不能逃避。未免退归申酉金地以求生，又逢空陷。真是前不能进，后不能生，进退无门之象也。幸第四课辰蛇一冲，凶危可散。
断曰：六仪斩关，本为行动之吉象。今逢关隔退茹，则寸步难行。且虎作明鬼，昼夜随身而不舍，危亦甚矣。倘逢申酉月将，与申酉月建，始不言凶。
天时：课名关隔，晴不见日，阴不见雨。家宅：昼占为贵人临宅，家有贵人则吉，无贵人则凶。功名：催官使者发传，官必速得，后恐不吉。求财：财爻不见，龙常皆空，财不能得。婚姻：昼夜皆乘白虎，男必凶暴；昼占女贵，夜占女凶。胎产：日上乘阳，上强下弱，产必生男。疾病：必是肺虚肾竭之疾，恐难脱体。出行：马临空陷，出旬始行。行人：天罡加巳，尚未启行。兵战：昼夜皆凶。
毕法云：魁度天门关隔定，干乘墓虎毋占病，不行传者考初时，虎临干鬼凶速速，催官使者赴官期。精蕴云：戌加亥，旦墓皆乘白虎，占病多是隔食隔气，或是邪祟，下之为佳。诸占皆不脱关隔二字，犹之乎驾舟楫而登剑阁，御辎重而过江津也。

壬午日第三局　干上酉
课体：元首，斩关，间传。
课义：阳拱阳神，两贵为邻，辰酉合定，酒色败身。
解曰：支神为宅，宅之左右为邻。壬日以巳卯为贵人，今巳卯居于辰之左右，而支神阴阳，得寅辰午三阳间拱昼夜贵人在内，岂非阳拱阳神，两贵为邻乎。酉临亥上，得水为酒，又为女子。辰即勾陈，乃私孟之神。辰酉相合，自然恋酒贪色矣。何以言败？盖辰为水墓，酉为败地故也。
断曰：课名斩关，发用天梁，利遁逃，宜隐逸，乃行旅之象。此课干支自刑，未免伤身，又自相合，且后合重重，必有阴私，祸非外来，必由自致。
天时：天罡指午，风伯发用，有风无雨。家宅：支于自刑，全无和气。功名：末传昼夜乘龙虎，占官可得。求财：财爻不见，青龙作鬼，取之甚难。婚姻：男不佳，女不吉。胎产：子母相合，又且自刑，三传逆布，占产不吉。疾病：昼占病凶，夜占病减。出行：水陆路俱不佳。行人：天罡加仲，行者半途。兵战：初传克末传，利客不利主。
毕法云：空上逢空事莫追，宾主不投刑在上。指掌赋云：寅子戌为冥阴格，盖寅为日出之方，子戌阴气盛旺，自寅传戌有阳退入阴之象。凡占自明入暗，犹防暗损，占官最凶。

壬午日第四局　干上申
课体：元首，元胎。
课义：虚生难靠，往临脱耗，天将宜详，旦贵勿告。
解曰：申金本生壬水，临于甚善，但逢旬空，是以不足相靠。初传往临，既值空乡，又为破碎。再投中传，复为脱气，是往临其脱耗也。末投壬禄，既被空勾土将相克，又与支上卯木并力脱干，而旦占则贵人又坐空亡，告之何益乎。
断曰：元首元胎，事方基始。发用旬空，凡占不实。或因妻失财，或因子致脱。相合者空亡，相刑者实在，好事去而恶事存也。
天时：水母已空，天罡指未，有风无雨。家宅：人空宅伤，虽贵何益。功名：官爻不见，贵空禄克，占官不吉。求财：财已落空，安能有得。婚姻：男空女刑，占皆不吉。胎产：子空母刑，孕产皆凶。疾病：人空病实，赖末有救。出行：水陆路俱防伤损。行人：马空不至。出师：昼吉夜凶。
毕法云：费有余而得不足，苦去甘来乐里悲。古鉴：己酉二月戌将加丑，占幼童病，曰：初传巳火，末传亥水，主上热下冷。中传寅木，主风气击搏。巳火伤金，又主下部不通。因食醐冷物，致伤肺金，遂成下胚上喘之症。申金本可生壬水，奈遇旬空，谓之见生不生。申七亥四，恐二十八日不能过也。悉验。

壬午日第五局　干上未
课体：重审，六仪，炎上，励德。
课义：交互传合，递互相脱，财化成鬼，凶化难遏。
解曰：寅与亥合，午与未合，卯与戌合，三传作三合。中传又与干合，是为交互传合也。寅木脱干，未土脱支，初传脱支，末传脱干，是为递互相脱也。三传作火局，本为日干之财，奈生干上未土，反来克干，是财已化鬼。其所化者甚凶而难遏，故曰凶化难遏也。
断曰：重审炎仁，事属于逆。占主文书，或言炉冶。有合有散，有喜有嗔，课名闭口，用宜缄默。又系交车脱合，其中各怀欺骗，乃笑里藏刀之象也。
天时：三传火局，生土克水，天罡指阳，晴而不雨。家宅：干支互生，人宅两旺，彼此相滋之象。功名：财旺生官，占官必得。求财：财已化鬼，未必能得。婚姻：彼此相合，必缔朱陈，阴阳相刑，刑伤必有。胎产：传逢三合，产必迟延。疾病：病症克人，三合六合，病难脱体。出行：合而又合，驿马不见，难于启行。行人：有所贪恋，不能即归。兵战：宜夜不宜昼。
毕法云：万事喜忻三六合，合中犯杀蜜中砒，交车相合交关利。课经云：冬月丑将加巳，日辰旺气遇三合六合，交车合者，为和美课。最宜交关财利，主人情和悦，全无障碍。有人相助，虽有鬼杀，亦不能阻也。

壬午日第六局　干上午
课体：重审，不备，赘婿。
课义：支财就日，夜元空失，熟视其中，占尊不吉。
解曰：午乃支财，临于日上。夜占乘元，不免空失矣。熟视末传之申金，乃日子之长生父母。昼乘元武，夜乘白虎。初传午火克之，中传丑土墓之，又复空陷。若占尊长，岂云吉乎。
断曰：课体不备，事物不全，初传午火，下被亥克，上被元后所克，谓之夹克，乃是财不由己。虽则不能由己，却又推之不去，终不相离。缘四课不离于三传，三传不出于四课故也。支加干被克，为赘婿课，有田宅相连事。
天时：水母已空，又被午克丑墓，恐不能雨。家宅：勾朱脱宅，与日上相害，时有口舌争竟之患。功名：官星临宅，卯命人占，功名可得。求财：财虽随己，不为己用。婚姻；支干相害，两皆不吉。胎产：子母相害，午受夹克，儿必不活。疾病：肾气虚脱，恐不能起。出行：陆路甚凶，水路亦险。行人：马已落空，行人迟滞。兵战：昼夜俱不甚吉。
毕法云：初遭夹克不由己、彼此猜忌害相随。秘要云：壬癸日申加丑，夜将上乘白虎，此乃父母爻上乘虎坐墓，父母墓中必有白蚁。若昼将上乘元武，必墓中有水，父母在堂患病，有不起之象。

壬午日第七局　干上巳
课体：反吟，比用，三交，度厄，励德。
课义：三财被贼，二贵受克，昼旺虎临，左右不得。
解曰：干上巳火之财，为亥水所贼。初末两传之午火，为子水所贼，是三财被贼也。卯贵临于酉地，巳贵落于亥宫，皆受下神克贼，是二贵受克也。子为日旺，昼乘白虎，又系羊刃网罗，故左右皆不能得也。于日午发用，必占妻孕，七月尤的。
断曰：反吟课体，南北相易，东西互居，事多反覆。占必多疑，遇凶翻吉，得喜乃忧。非一定之体，塞翁得失之象也。
天时：晴日必雨，雨日必晴。家宅：干支相克，上下不和，焉能致福。功名：龙常与官星俱不见，又且两贵受克，占官不吉。求财：满目皆财，上下相制，皆非已有。婚姻：占男昼吉，占女皆凶。胎产：占胎孟坠，占产生男。疾病：支水克干火，昼占甚凶。出行：来者思去，去者思归，丁马不见，终无实济。行人：虽无丁马，去者必归。逃亡：宜问亲友。兵战：昼夜皆有不吉。
毕法云：两贵受克难干贵，受虎克神为病症。课经云：壬午日德禄皆系于亥，巳为壬水之绝地，今亥加已上，为德丧禄绝，诸占不吉。又云：占病宜视日干之禄神，为禄粮神，日干之食神，为运粮神，不宜受克与落空，如占久病，必绝食而死。括囊赋云：蛇巳午而怪梦。又云：元武乘午兮职转。

壬午日第八局　干上辰
课体：知一，斩关，不备。
课义：彼己俱伤，卑下不甘，未免一动，盗失多端。
解曰：壬水日干，被上神辰土所克，午火支辰，亦被亥水所克。干支皆被上神所伤，故曰彼己俱伤。日为尊长，辰为卑幼，日去临支克支。而支之阴神，遂往加干而克之，是卑幼不甘也。壬干不免一动，去就初传之辰土，乃是鬼墓。再投中传，又是败气旬空。更投末传寅木，又是脱气，复乘蛇武落陷，更多耗散，是盗失者非一端矣。
断曰：知一斩关，乃行旅之顺境。又曰不备，事必不全。祸生干内，灾及阴小。三传中末皆空，不得已临支取财，亦为避难逃生格也。
天时：天罡指亥，墓神覆日，宜乎有雨，然毕宿空亡，终不过阴而已。家宅：尊长相欺，卑幼有愆，彼亦受克，患亦难释。功名：墓神覆日，贵人不见，虽有官星，恐亦不吉。求财：财爻与青龙不见，难必其有。婚姻：男不佳，女不吉。胎产：占逢七月，妻必有妊，干支皆刑，产不甚吉。疾病：墓神覆日，病必难痊。出行：陆路不吉，水路稍可。行人：天罡加孟，尚未起程。兵战：利主不利客。
毕法云：权摄不正禄临支，不行传者考初时。越绝书吴王召公孙圣，占得亥将加午，圣曰：干上辰克干，支上亥克支，求救于寅，寅败于酉，命属上天，不能逃亡，非但自伤，且伤吴王。

壬午日第九局　干上卯
课体：重审，曲直，斩关。
课义：人少宅宽，虽费成欢，三传俱脱，逃避尤安。
解曰：三传未亥卯木局，脱干之壬水，去生支辰之午火，乃人少宅宽也。既而卯与戌合，寅与亥合，交互相合，是虽有所费，而彼此却成欢悦之象。再壬被三传所脱，未免就初传之未土，而与丁火相合。乃避难逃生，而亦可以相安也。
断曰：重审曲直，事属逆征，外观有余，内观不足之象。始屈终伸，利用舟车，春占最吉。
天时：天罡指阳，木局脱水，不雨而风。家宅：屋宅极多，更兼华美，但恐人丁欠旺。功名：支上戌土官星，昼夜各乘龙虎，似有可为，奈木局全去伤官，占恐不吉。求财：己财难守，何瑕他求。婚姻：朱陈可结，占婿极佳。胎产：子恋母腹，占产最迟。疾病：夜占肾虚，三传自墓传生，不久自愈。出行：一路坦然，恐难离别。行人：天罡加孟，尚未启行。兵战：利主不利客。
毕法云：万事喜欣三六合，屋宅宽广致人衰。观月经云：三六相呼见喜欣，纵然带恶不成嗔。夫带恶者，乃金日得寅午戌，土日得亥卯未，木日得巳酉丑，火日得申子辰，纵然克干，亦不能为祸，主有人在中相助。精蕴云：壬午三传脱气。如夜占，皆是勾贵常土神，并来伤干，却赖三传木局克去，乃应脱气为救之格。

壬午日第十局　干上寅
课体：重审，三交，二烦，寡宿。
课义：交互生意，终是不美，昼号三交，夜乃损己。
解曰：干上寅生支，支上酉生干，交互生意，而寅又脱壬，酉乃午火死地，终是不美。课号三交，将乘勾虎，主杀伤争斗丧孝之患。午加酉为交，酉加午为破，主交事不成。夜将空元，而贵人临子受刑，须防损己失财也。
断曰：此课发用空破，中传劫盗，末传脱气，始终如此。孟求事成，不亦难乎。春占酉将，课名二烦。
天时：天罡指阴，毕宿空破发用，阴而不雨之象。家宅：逢破逢败，萧条之象。功名：贵人破刑，官禄不见，恐不能得。求财：财爻青龙不见，难必其有。婚姻：干上六害，支上相破，占婚不吉。胎产：下强上弱，子息属阴，产女之象。疾病：酒色虚脱之症，延及肺经，大补下元方愈。出行：辰上克日，出行不吉。行人：天罡加季，行人即归。兵战：昼占有畏，夜占敌诈。
毕法云：互生俱生凡事益。课经云：六壬日，干上寅木作壬水之脱气。昼占天将乘元武，为脱盗格，凡占皆主盗脱失物。又指窍云：四仲顺加子午卯酉。春占陷阱，如鸟投笼。夏占正烦，若牛受刃。秋曰失友，状若离散而复合。冬月出渐，名曰阴极而阳生。

壬午日第十一局　干上丑
课体：重审，间传，励德，九丑。
课义：丁与壬午，求谒为良，虎入朱雀，遇殃不殃。
解曰：丁丑临壬，官鬼之财动矣，故利于干求官贵也。申为白虎，午为朱雀，以申加午，是为虎入朱雀。幸申乃旬空，戌鬼落陷，故凶不成凶也。虎人朱雀，占讼不论　空亡最凶。
断曰：重审间传，发用空陷，凡百所占，尽是虚声。若占凶事，大可化小，小可化无。若占吉事，成少败多。中传之官星，又复不实。只余末传之子水，又作劫财。昼夜上乘元白，恐不免有所失脱也。五行生处见青龙，财帛亦能如意。
天时：天罡指阳，水母落空，恐不能雨。家宅：日本临支作空亡，尊长防失，且宅上尽空，家徒壁立。功名：官爻空陷，占官不吉。求财：丑中有丁火，乃壬水之财，丑为官鬼，临于日上，主得官长之财帛。婚姻：男实女空，多是虚语。胎产：下强上弱，产必生女，母空儿实，产必易生。疾病：肺金受病，尚可医治，若逢久病，恐防不吉。出行：陆路相宜，水路空虚，驿马填实，必定启行。行人：驿马落空，当从水路而来，或子丑日至。兵战：敌虚可攻，昼获财宝，夜获大胜。
毕法云：水日逢丁财动之，喜惧空亡乃妙机。课经云：六壬日，丑加亥，八月昼占，日鬼作死气，乘太常，加临于日干之上，必主内外有孝服也。指掌赋云：传送亡会青龙，子孙财损。

壬午日第十二局　干上子
课体：元首，进茹，芜淫，三奇。
课义：交互凌虐，盗脱不祥，刃乘元虎，脱虚相伤。
解曰：干上神子水克午支，支上神未土克壬干，交互凌虐也。初传丁财，似乎可以远动而求之，中末则又脱气。孟守干上旺子，乃是羊刃网罗，昼夜天将复乘元虎，其脱耗相伤，岂复能免哉。
断曰：进茹网罗，只宜守己，不宜动谋。且干支互克，彼此相害，和气全无，不宜占交加之事。更申为日本，上乘龙合而作空亡。父母分上，亦止有虚喜而已。
天时：水母已空，初传克水，水下火上，占天不雨。家宅：人宅相害，又系芜淫，占宅不吉。功名：官爻与日上相合，似乎有成，然被寅木所伤，日禄又空，恐无实际。求财：水逢丁，占财自有，但为木伤，不能全美。婚姻：彼此互伤，各有所私，占婚最忌。胎产：支干相害，复又相克，子母皆伤。疾病：脾胃之病，刃乘罗网，幸赖中末脱刃制鬼，终必有救。出行：罗网在前，马又空陷，支干相害，必不能行。行人：天罡加仲，中途有羁，行人迟滞。兵战：昼夜平平，未见全胜。
毕法云：所谋多拙遭罗网，夫妇芜淫各有私，彼此猜忌害相随。课经云：壬午日干上子，不可执为芜淫。但先许而后不相顾，彼此无情耳。干支上子未作六害，亦主各相猜忌。

癸未日第一局　干上丑
课体：伏吟，自任。
课义：四丁分布，勾入火库，侥幸得财，切勿再顾。
解曰：丁乃干之财，丑丁未亦丁也。四课尽皆丑未，岂非四丁分布耶。丁为日财，戌乃火库，癸水贪取丁财，被财勾引入于库中，侥幸得财，不宜再取。贪则反为戌土所伤，祸必旋踵至矣。
断曰：伏吟、自信、自任，体本至静，凡占不动。此课却满目皆丁，变而为至动之象，谓之无信无任。或静中求动终是静，或动中求静终是动，本位不易故也。
天时：课名稼穑，占天不雨。家宅：干支相冲，人宅不宁，主田土争讼，婢妾阴私之事。功名：贵人禄马不见，官鬼太多，占官难得。求财：主得官贵之财，恐因财而致祸，不宜贪取。婚姻：支干相冲，初末相刑，龙后冲克，皆为不吉。胎产：上强下弱，传阴包阳，孕必成女。支干相冲，产必易速。疾病：三传全鬼，病势必笃，又为折腰，患必在腰。出行：旬丁发用，居者必行。行人：支干相冲，行人不归，旬丁发用，奔驰不已。盗贼：旬丁发用，三传比和，贼必难获。兵战：昼占夜卜，俱不甚利。
毕法云：宾主不投刑在上，任信丁马须言动；水日逢丁财动之，我求彼事干传支。神应经云：癸末日初传见丑是丁，因官鬼之财而动。辰戌月占，不利出入。寅申月占，主争斗田宅之事。课经云：壬癸日辰戌丑未为传，三传自相冲刑，可以凶制凶，谓之以贼捉贼。又内有四金字，可以化鬼也。

癸未日第二局　干上子
课体：弹射，退茹，蓦越。
课义：支干上下，各自和畅，巳火丙雀，俱财可向。
解曰：子与丑合，午与未合，各自和畅也。初传巳火，中传辰土，元遁得丙。末传卯木，上乘朱雀，明财暗财，皆可向而就之也。
断曰：弹射退茹，凡事疏远。退而不进，支干各自相合，又复相冲，主聚中有散，离中有合。然终始相生，事事和顺。凡百所为，行止皆决，心无疑贰。但嫌中传之辰土，下临巳宫，昼夜乘蛇，谓之两蛇夹墓。幸而课名蓦越，弹射伤轻。若逢他课，祸患恐不能解也。
天时：雀飞龙潜，火上水下，恐不能雨。家宅：支上合支，干上合干，人宅皆善，可以致祥。功名：初末皆乘朱贵，禄旺临于干上，中传又作官星，功名不求而自至。求财：财爻发用，末又助初，更兼入库，所获必丰。婚姻：男女皆佳，患在不成。胎产：三传阴包阳支，胎必生男，支干相冲，占产必易。疾病：两蛇夹墓，病势最凶，幸人克病，或可延生。出行：驿马发用，而临墓地，中道有阻之象。行人：天罡加孟，行人尚未起程。兵战：昼占吉，夜占不宜。
毕法云：课传俱贵转无依，胎财生气妻怀孕(七月)，胎财死气损胎推(正月)。秘要云：癸末日干上子，乃支之胎神。支上午，乃干之胎神，此为互胎格。如遇夫妻之行年，必然妻孕，不必再寻生气及财神也。

癸未日第三局　干上亥
课体：弹射，间传，解离。
课义：课传五阴，贵不一心，朱丁初马，动获赀金。
解曰：四课三传，五阴相继。夜贵临于昼贵之上，又作初中两传，所以事干两贵，心不能一也。末传丑上，乃是旬丁。初传巳火，乃是驿马。中传卯木，上乘朱雀。若远动求财，必许其盈囊而满橐也。
断曰：弹射间传，祸福无力，有间隔之象。二贵相承，权不归一。又癸绝于巳，未绝于亥，干支之上，彼此乘绝。宜退换屋宅与交代职任，可无葛藤不绝之患。
天时：六阴相继，毕宿落空，浓阴而已。家宅：昼占贵人临宅，但支干相冲，居必不久。求财：财爻发用，主得贵人之财。婚姻：占女则吉，占男不佳；支干相冲，终不能谐。胎产：六阴生女，占产必速。疾病：人已克病，不久自愈。出行：驿马发用，支干相冲，必定启行，水路甚吉。行人：天罡加仲，必在中途。兵战：昼占则吉，夜占中止。
毕法云：六阴相继尽昏迷。课经云：癸未日，干上亥，支上巳，谓之真解离卦。支克干上神，干克支上神。或夫妇行年又值此者，尤的。占者必是解离之事，乃夫妻反目，不能齐家之象也。

癸未日第四局　干上戌
课体：元首，斩关，稼穑，游子。
课义：自干归家，我求于他，满地鬼贼，闭口为嘉。
解曰：初传乃干之上神，末传乃支之上神。自干而传及干支，正所谓我求彼事干传支也。支上两课尽皆鬼贼，又旬尾加于旬首，谓之闭口卦。凡事闭口，可以免祸。
断曰：稼穑斩关，有沉滞之象。惟利逃亡，又为脱难格。一水五土，制克已极。物极则变，变则通。久厄者占之，反可散解。常人遇此，更名鲸鲵归涧。凡事逼迫，不能由己。若遇雷神(太冲六合)，方能变化。占者多系田宅耕农，土工筑室之事。
天时：课传皆土，亢旱之象。家宅：墓神覆日，支阴乘丁，昏晦不宁之象。功名：发用催官，得之必速。求财：昼占不利，夜占财险。婚姻：支干相冲，终难得就。胎产：阳支包阴，产必生女。疾病：占病大凶，或年命有寅卯相加，庶几有救。出行：课名斩关，虽无丁马，亦可云动。行人：支干之阴阳皆冲，行者不归。盗逃：必能寻获。兵战：昼占不利，不能取胜。
毕法云：干乘墓虎毋占病，鬼临三四讼灾随，我求彼事干传支。指南：丑将加辰，占被参吉凶，曰：最难辨雪，太岁岁破克日，主君相见责，却喜虎头蛇尾，先重后轻。又支乘皇恩，命乘天赦，，初末传以凶制凶，反无凶矣。至明春太岁作救，方能脱难，俱验。

癸未日第五局　干上酉
课体：涉害，从革，励德。
课义：三传育身，昼将生金，有官有印，俗庶难胜。
解曰：昼将纯土生传，三传金局生干，并力育身，生旺极矣。又兼酉为印绶，丑为官星，富而且贵，仕宦所宜。若庶俗平民，岂能胜此印累累而绶若若哉。
断曰：涉害之卦，事主迟疑。类成金局，又主革故从新之象。但末传空亡，独留中传丑土克干，而旦将又克之，此亦生空鬼实之例。
天时：天罡指阳，毕宿空亡，水将全无，占天不雨。家宅：贵人临宅，夜占乃吉。功名：昼占贵人发用，日禄临支，求官最吉，但嫌权摄不正。求财：丑中有丁，水日逢之，求财必获。婚姻：支干上神，阴阳互冲，男女虽佳，朱陈难缔。胎产：六阴相继，胎必成女，支干相冲，占产必速。疾病：人与病冲，三传生日而克支，不药可愈。出行：贵人乘马发用，出行最吉。行人：支干相冲，天罡加孟，行者未归。兵战：昼占甚吉，夜占最凶。盗贼：元武昼夜皆空，谓之打洞，占捕难获。
毕法云：空上逢空事莫追(夜占)，费有余而得不足；万事喜欣三六合，合中犯杀蜜中砒，三传递生人举荐。课经云：卯加未，昼将乘雀克宅，主遭火灾。指掌赋云：巳丑酉为反射，怀杀伐以酬恩。

癸未日第六局　干上申
课体：重审，斫轮，罗网，励德。
课义：虚生实盗，贵多难告，朽木难雕，妻财怎靠。
解曰：金乃生水之神，申加癸上生干，今作旬空，是生我者空也。寅木乃癸水之盗气，今临支而脱干，是盗我者实也。课传之中，昼贵入狱，夜贵受克，贵人虽多，告之何益。又巳为癸之妻财，坐墓而落空，取之必有祸矣，尚可倚靠乎。卯木落空，木空则朽，朽则难雕，不能成器矣。凡遇斫轮课者，例皆同。
断曰：斫轮遇朽，巧术难施，必宜改图易辙，事乃有成。凡占尽是虚名，惟惊忧可解耳。
天时：天罡加酉，箕毕相会，出旬大雨。家宅：人宅冲克，不宁之象。求财：财爻已空，焉能得有。仕宦：贵多不贵，兼之入狱受克，占官不吉。婚姻：支干相冲，恐不能就。胎产：以子损母，占产不吉。疾病：人空病实，尊长难痊。出行：昼占虽吉，防惊防失。行人：天罡加仲，必在中途。兵战：昼占凶，夜占吉。坟葬：不吉。
毕法云：所谋多拙逢罗网，费有余而得不足，将逢内战所谋危。纂要云：癸未日干上申，乃支之网。支上寅，乃干之罗。凡占必是他孟网罗我，我孟网罗他，互相暗昧。凡仕宦占者，值干之罗网，主丁父服。值支之罗网，主丁母服。秘要云：申为长生，夜占乘虎，坐于丑墓，必父母坟中生白蚁，否则疾病。

癸未日第七局　干上未
课体：反吟，稼穑，乱首，游子。
课义：俱丁俱鬼，加临不美，暗以财交，讼论遂止。
解曰：未丑俱丁，俱作日鬼，彼此加临，不为美也。丑未相刑，俱乘朱雀，争讼谅不免矣。而又各带暗财，若以财暗交，讼必可止。倘在朝官员，凡有弹章献策之事，必遭责黜。缘六阴相继，惟利阴谋故也。
断曰：此无依之卦，又逢稼穑，凡百迟疑，作事必多阻滞。又带刑冲，有起复不宁之象。若秋冬占此，或占人年命，上乘金木，方为吉兆，可以化孽成祥。
天时：课传上下，尽皆火土，天罡指戌，不能有雨。家宅：人宅相冲，又复相刑，事多不宁。功名：贵登天门，昼占甚吉。求财：财多鬼多，取之费力。婚姻：支干相冲，多不能就。胎产：课传纯阴，胎必成女，支干相冲，产必甚速。疾病：浑身皆病，良医难得；年命有木，方能有救。出行：课名游子，行踪不定。行人：天罡加季，行人立至。兵战：昼占不佳，夜亦欠美。
毕法云：两贵受克难干贵，水日逢丁财动之。观月经云：壬癸日巳加亥，卯加酉，贵人皆立于受克之方，切不可告贵用事，不论在传不在传，俱如此说。精蕴：酉年二月，丑为年命，妻占夫病。曰：妻之年命，上乘华盖，鬼乘太常，又是死气为吊客，此为孝帛盖妻头，必不可救。

癸未日第八局　干上午
课体：知一，铸印，度厄。
课义：彼己唇吻，相交和顺，末助初财，宜讲秦晋。
解曰：干上午与支上子相冲，支辰与日干丑未相冲，口舌难免。既而干上之午与支辰相合，支上之子与日干相合；是交车相合，岂非交相和顺之象乎。末传卯木，助起初传之巳火，作日之财神，是财甚厚也。支干上下，先则相冲相害，后则相合相和，有类乎秦晋，仇敌而作婚姻也。
断曰：此知一之卦，又名铸印，有加官进级之象。人有未和，事有未顺，切须坚心忍耐，后必成功。
天时：水运乎上，天罡指亥，占天有雨。功名：旺神临支，初末乘贵，课名铸印，占官最吉。求财：财爻临身又发用，财神作贵人，主得贵人之财。婚姻：先难后易，终必成就。胎产：下强上弱，胎必成女，支干相冲，产必易速。疾病：白虎乘支克干上神，主得心疾，不久可愈。出行：贵人乘马，出行最宜。行人：天罡加孟，尚未起程。兵战：干被支克，利主不利客。
毕法云：权摄不正禄临支，课传俱贵转无依；胎财生气妻怀孕(七月占)，胎财死气损胎推(正月占)。秘要云：初传巳加子，末传卯加戌，宜告贵成事，谓之末助初财初德，乃贵人助贵人也。又是交车合，宜交关取财，合本营运之事。纂义云：年命在亥，为前后引从，必得两贵成就。

癸未日第九局　干上巳
课体：涉害，从革。
课义：人丰宅堕，我福他祸，昼将生传，传金生我。
解曰：全金脱支生干，若占人宅，必主人口丰盈，居宅倾堕也。倘占人己，必主我福他祸。昼将皆土，尽生三传。三传皆金，又生癸干。则虑始保终，概可知矣。
断曰：见机之卦，传逢从革。凡有所占，皆宜见机革旧，择善从新。先俱起于虚声，终必归于有济。其三传自末递生，必主多人举荐，愈久而愈吉之象也。
天时：毕宿发用，全金生水，但遇酉空，出旬有雨。家宅：人多屋狭。功名：贵人临干，占命属子，必贵无疑。求财：主得贵人、文书之财。婚姻：昼占男吉，夜占女吉，干支相冲，恐不能就。胎产：下强上弱，又是六阴，产女无疑；支干相冲，产必易速。疾病：肾气大虚，急宜峻补，久病则凶。出行：支干相冲，马已临身，必定速行。行人：天罡加仲，必在中途。兵战：昼占则凶，夜占稍吉。
毕法云：三传递生人举荐，传墓入墓分憎爱；水日逢丁财动之，眷属丰盈居狭宅。指南：丁丑二月戌将午时占会试，曰：贵德财马临身，且居太岁之位，必应今年甲榜。况年上乘月将青龙，主片言人相。又旬首河魁为官星，乃文明之宿。二者会于行年，未有不捷者，果应。

癸未日第十局　干上辰
课体：元首，斩关，稼穑。
课义：众情皆恶，宜自相度，闭口居中，免被凌虐。
解曰：三传四课，无一非鬼，且重值魁罡，极凶极恶。宜深思曲虑，相机而动，方能免患。若不度量而疏忽乘之，必罹其祸也。中传闭口，必须谨言，庶可免凌虐之患。
断曰：墓神覆日，暗昧不明，凡占不免阻滞。夜虎临宅克干，至惊至危。尚喜凶神冲战，能使大事化小，此亦以凶制凶之道也。
天时：墓神覆日，占天不晴，课传皆土，阴而不雨。家宅：昼占犹可，夜占至凶。功名：官鬼太多，反不为贵。求财：一点丁财，恐不敢取。婚姻：男不中和，女不柔顺，兼且不就。胎产：昼则易产，夜则忧惊。疾病：土克水之象，年命若临木神，尚可救。出行：课名游子，岂得家居。行人：天罡加季，行者立至。兵战：昼夜俱凶。
毕法云：鬼临三四讼灾随，干墓并关人宅废。古鉴：七月午将加卯占前程，曰：官不迁转，止宜治生。又一人占病课同，曰：命不长久。或问其故，曰：前是乙未生人，中传临未为命，自墓中引出，末传见旬首，周而复始。官方初起，如何迁转。旬遁癸未，未克癸水为财，又三传全鬼化财，故可治生。后是丙辰生人，本命自来墓身，是添一墓神在其身上，如何得以长久，后二人皆验。

癸未日第十一局　干上卯
课体：遥克，弹射，励德，间传。
课义：传及支干，总下生上，销根断源，凡谋恶况。
解曰：四课三传，皆下生上也。脱盗滋甚，乃为枝销其根，流断其源。凡有所谋，俱系极恶景况，缘皆脱骗，使人不及知觉，不及防闲故也。
断曰：弹射间传，美恶俱轻，事中多阻，主失多而得寡。利于尊长，不利于卑幼。初实末虚，亦有始无终之象。
天时：天罡加寅，毕宿落空，晴而有风。家宅：宅上乘空脱宅，虚耗百出；支于相克相冲，居亦不安。求财：己财难保，何暇他求。婚姻：干实支空，昼占皆凶；倘若占男，夜将则吉。功名：贵人发用，又与朱雀驿马相并，求官可许。胎产：课传皆阴，胎必成女；母空儿实，产必甚吉。疾病：必是虚弱之症，然实病空，不久自愈。出行：宅空人实，驿马发用，必行之象。行人：天罡加孟，尚未启行。兵战：昼占则吉，夜占则凶。
毕法云：昼夜贵加求两贵，三传递生人举荐，六阴相继尽昏迷。秘要云：源消根断格，占病者必因不摄而致疾。课经云：三传递生，必有人推荐。如值空亡者，虽有举荐之心，终无成就之实，乃闲话多而赤心少也。玉成歌云：水乘火将皆惊恐，勾雀同传主讼伤。又云：地足天头加酉卯，将乘蛇虎远行游(戌亥为天头，辰巳为地足，加酉卯乘蛇虎，主有远行)。

癸未日第十二局　干上寅
课体：昴星，掩目。
课义：元盗昼乘，满目空神，守弃不可，身若浮萍。
解曰：寅木临干，本脱癸水，昼将又乘元武，盗脱更甚。初末俱申，皆系旬空，癸于孟守，恐被寅木盗脱。若弃而前行，皆又逢空，是守既不能，弃又不可，身若浮萍飘荡而已。此为似反吟课，虽非反吟，而三传往来，皆在支千，与反吟相类也。
断曰：柔日昴星，昴星者，酉中有昴宿，故以酉下为用。如冬蛇之掩目，藏蛰不动，宜防暗昧之忧。若昼占将乘元后，则阴私万状，更有不可告人者矣。
天时：柔日昴星　天罡指阴，若待出旬，必然大雨。家宅：支之阴阳尽空，有室如悬罄之象。求财：青龙已空，财爻不见，难必其有。婚姻：支干相冲，宅上空陷，占婚不吉。功名：官禄不见，青龙又空，占官不吉。胎产：柔日昴星，孕必成女，儿实母空，占产甚吉。疾病：病空人实，不久自愈。出行：驿马不见，伏匿之象，及春始行。行人：天罡加仲，恐在中途。兵战：昼占有获，夜占大胜。
毕法云：所谋多拙逢罗网，虎视逢虎力难施。纂要云：干上寅，支上申，初传申为虎之本家。中传寅亦是虎，末传又是申虎，所谓虎视逢虎者也。凡值此课，必惊天动地，不能免祸。

甲申日第一局　干上寅
课体：伏吟，自任，元胎。
课义：行人到户，来必欺侮，昼禄遁庚，末逢众虎。
解曰：伏吟驿马发用，行人即归。支神阴阳皆金，干神阴阳皆木。自干传支，动必受其欺侮也。寅为日禄，旬遁庚鬼。夜犹得青龙相助，昼则蛇火脱气，必成灾咎。寅禄既不可守，中传巳又脱日，孟投末传，遂逢众虎。盖申固虎也，又乘昼虎，支神阴阳，众虎为群，胡可当哉。
断曰：此自任之卦，课传皆孟，名曰元胎，乃隐伏未发之象，静以待时则吉。发用禄马俱全，蛇生角，勾陈捧印，官上催官。仕宦占之，显达可必，尤喜见水，若年命逢申者不利。
天时：风多雨少，夜占有雨。家宅：干支互绝，宜与人兑换房屋。婚姻：夜占可用，但防刑克。胎产：胎旺或主婢孕。功名：夜占龙马驾德禄，科名大利，惟申巳午命者不足。求财：难得。投谒：利见贵求名。疾病：主见血光甚凶，幸有解神，不妨。失脱：近处寻获。出行：宜远行。行人：即至。争讼：不利，宜静以待动。兵战：昼占不宁，夜占大胜。
毕法云：宾主不投刑在上，我求彼事干传支，信任丁马须言动。袖中金云：元胎见禄马龙雀，大利占试。如常人见勾陈白虎，必有讼事或病人也。亥月占主胎产，行年见龙生男，见后生女。惊虎伤勾有厄也。

甲申日第二局　干上丑
课体：知一，退茹，重阴。
课义：递相蒙蔽，两贵恃势，生计虽荣，子息废弃。
解曰：干墓复支，支墓复干，彼此递相蒙蔽也。昼贵在干，夜贵在支，而丑与未为恃势之刑，两贵亦不相能也。子亥，水也。戌乘双武亦水也。全水生干，生计可谓荣茂矣。然制火太甚，为日干之子孙者，不几废弃乎。
断曰：此知一之卦，连茹逆传，退中有进，恩中生害。事起同类，和衷则吉，疑贰则凶。后阴元武，一片奸私。子未丑午，四神交害，人旺宅衰，主宾不合。百凡谨慎防闲，免受暗中侵损也。阴贵相助，秋冬占之大吉。
天时：淫雨连旬不止。家宅：不和，防损小口，夜占天空，主屋上兽头落。婚姻：不宜。胎产：胎安产易，防不育。功名：有人暗中默助。求财：得后亦防耗失。疾病：夜占主鬼为殃，可禳，若占子孙病凶。失脱：宜寻。出行：迟疑不决。行人：迟归。争讼：可解，防暗害。兵战：少利，秋冬吉。
毕法云：昼夜贵加求两贵，干支乘墓各昏迷。课经云：干支见昼夜贵人，事须两贵周全，方得成合。袖中金云：子亥戌为重阴，安嘉遁之贞，宁甘没齿。指掌赋云：三传纯父母，勿虑身而身自安。毕法云：六爻现卦防其克，此为父母现卦，子孙忧也。

甲申日第三局　干上子
课体：涉害，间传，顾祖，励德。
课义：宅内脱空，嗣息飘蓬，庚赖此制，然后尊崇。
解曰：午为甲之子，今居宅上，脱干之气，又值旬空，既脱且空，嗣自有飘蓬之象矣。寅旬遁为庚，是谓禄旁有鬼，禄不可就，全赖午火克制庚金。然后禄为我享，而成其尊崇也。五月占之，月建填实，方符此沦。
断曰：此涉害见机之卦，凡事留连迟滞，进退不定，格名顾祖，有复旧之象。贵临卯酉，大吏升迁，微员降斥，亦主阴小有灾。凡百谋望，宜进不宜退，退则遇空也。
天时：求晴未晴，求雨戌日可得。家宅：主屋舍倾颓，家业衰替，宜复旧庐，春夜占防火灾。婚姻：成合美中不足。胎产：占胎吉，占产不宜。功名：仲夏占吉，余恐虚声无实。求财：来处不正，防人窃耗。疾病：主气血衰败，新病不妨，久病凶。失脱：不获，防再失。出行：宜慎，恐遇小人。行人：在途，出旬必至。争讼：惊忧反覆，后有解。兵战：有失众之象，宜慎。
毕法云：干支皆败势倾颓，脚踏空亡进用宜。指南：未将射覆，袁天罡断法。青龙子孙主文书，午为易气，当是易经。又用东方朔断法，本课三传纯阳，取遁甲丁卯，仰视得丑，阴神是亥，取亥发用。三传亥酉未，亥主图籍，又为日干文书。未数八，亥数四，发之果易书一册，八十四页。

甲申日第四局　干上亥
课体：元首，元胎。
课义：自支传干，彼来相向，丁马交横，闭口为上。
解曰：初传支上神，末传干上神，自支传干，为彼来求我之事也。寅为驿马，亥遁旬丁，交横而至，势处极动，不容少停矣。旬尾加支发用，为闭口之卦，必须谨言，乃为上策。
断曰：此元首之卦，课传皆孟，格合元胎。以尊制卑，凡事顺利，起于男子。然君子占之，则合元首之象，而正大光明。小人占之，财合元胎之象，而暗昧隐伏。仕宦则有勾陈捧印，蛇生角之祥。常人则有争斗官非，火烛惊怪之咎。又支干各乘长生，而互相脱盗，为乐里生忧格。
天时：忽晴忽雨。家宅：主有争夺田房，口舌文书之事。婚姻：不宜。胎产：主喑□，胎神临败脱，防损堕。功名：考试得科第，仕宦得迁擢，惟忌申害年命。求财：轻微。疾病：主心腹咽喉，或中风不语。失脱：难得，见者亦不肯说。出行：不利。行人：即至。争讼：防刑责，忌多言讦人阴事。兵战：互有胜负。坟葬：吉，树木茂盛，然防伏根侵圹，又两空夹墓，防有孔穴。
毕法云：上下俱合两心齐，彼此猜忌害相随，闭口卦体两般推。袖中金云：旬尾加旬首发用，为闭口卦。凡占多主秘密，不能测其机关。上乘朱雀，占讼，枉者不伸。指掌赋云：上下六合，主客和同，上下刑害，冤仇相见。

甲申日第五局　干上戌
课体：涉害，炎上，狡童，斩关。
课义：魁罡并临，中末空沉，若当寅月，虎马庚侵。
解曰：斗魁临日，大罡临辰，动作非常也：戌加干发用，名曰斩关：中传午值旬空，末传寅坐空地，沉沦无气矣：寅为日马，旬遁庚鬼，夜乘白虎克日，其势凶恶。若非空陷，则侵害堆免。可不畏哉、
断曰：此涉害见机之卦，合炎上之局。占主顾盼迟疑，多虚少实，九合后散，遇明成暗。又木日盗气，戊加寅为以墓临生，掩其虚灵之体。罡加日建，得驿马贞神。更值年命，仕人得美差。常人不利。
天时：云合无雨，日孟现而不现，风孟起而不起。家宅：不安，防阴小有越理之事。婚姻：不宜。胎产：主婢妾孕，或不实。功名：未得遂意。求财：可得，宜与下隶私谋，但不由己用。投谒：未遇。疾病：主热病，或在心及妇人血病。失脱：主奴婢窃逃。出行：利于避难。行人：立至。争讼：利见官，必能辨雪。兵战：不利。坟葬：不吉，主坟墓破坏。
毕法云：初遭夹克不由己，不行传者考初时。课经云：寅遁旬庚日鬼，而乘夜虎遥伤日子，至凶至危，纵空亡不能解救。袖中金云：天后厌翳，六合私门，用起六合，终于天后，曰狡童。

甲申日第六局　干上酉
课体：知一，罗网，铸印。
课义：交互乘旺，各临墓上，动遭罗网，中传懊丧。
解曰：木旺于卯，金旺于酉。今干上乘酉，支上乘卯，为干支交互乘旺也。然寅坐未亡，申坐丑上，又为干支各坐墓库，自招昏滞；若静以守之，则为旺来就我，倘妄相投奔，则旺变为罗网矣。中传巳火制鬼，却被戌墓子克，与我全无情况也。
断曰：此知一之卦，事起同类，进退狐疑，恩中有害，合中有离。虽巳戌相加，亦有铸印之象。然戌下巳上，金火反位，子又临巳灭火，不得以正格论。
天时：云蒸电掣，必雨。家宅：兴旺中防晦滞灾咎。婚姻：和合中有刑破。胎产：胎神作鬼临绝，不吉。功名：必得，三月占更吉，但非正印官。求财：可得。投谒：美中有诈。疾病：有解。失脱：主在亲邻处。出行：不得出，出亦不利。行人：占幼辈至。争讼：难结。兵战：吉。
毕法云：互旺皆旺坐谋宜，人宅坐墓甘招晦。古鉴：一县令已未生，戊申年申将，占身命，得比用。日上乘破碎雀鬼，官位不明。初传戌财，并临六合，主私门受财。阴神化罗网，酉鬼伤身，明年八月事发遭勘。寅为功曹坐墓，当谪为曹属。行年在巳，子克戌墓，巳为旬尾阳极，庚戌年当得暴疾，闭口而终矣。前后俱验。

甲申日第七局　干上申
课体：反吟，元胎，乱首。
课义：缘不自尊，凶犹可言，若逢夜卜，八虎攒吞。
解曰：干往加支，却被支克，不自尊重，以取乱首之侮。支亦来加干克干，并见上门乱首之咎，其像甚凶，然犹可言也。若夜占则凶又甚焉。寅坐申上，申坐寅上，传课寅申，共为八虎。往来冲突，孰能御之。静以观变，尚且至惊至危。况往而自取，能免吞噬之患耶。
断曰：此反吟无依之卦，又名乱首。干支互加，而日干独被支克，无往而非横逆也。况干支皆临绝地，禄马俱尽，何适而可。昼占尚有龙神解救，夜占极凶。
天时：狂风骤雨，时作时止。家宅：人口不安。婚姻：昼占反覆，夜占不宜。胎产：胎神遇胎，又坐旺地，主有双孕，夜占即产。功名：宜引退。求财：无得有失。疾病：昼占可愈，夜占大凶。失脱：虽有窝藏，必致败露。出行：不利。行人：在路，昼占主有信息文字远来。争讼：凶，防遭刑险。兵战：不利，春占稍吉。
毕法云：权摄不正禄临支，干支值绝凡谋决，昼夜贵加求两贵。课经云：申加甲为明鬼。寅加支，遁旬庚为暗鬼。又绝神作鬼，止宜结绝凶事，释解官讼。观月经云：乱首卦名白虹贯日，或主他姓乱宗。若系本支，亦主卑幼无礼。若又上下和顺，必遭官司。

甲申日第八局　干上未
课体：比用，铸印。
课义：干支墓临，夜讼难胜，人渐通泰，宅渐隆兴。
解曰：未为木墓，丑为金墓，干支皆为墓覆，既各昏迷。而夜占初传子未相穿，未贵人也，贵人相害，讼能直乎。若占人宅，却又是两贵临于身宅，人必通泰，宅必兴隆，渐者墓固迟滞。又两贵皆空，尚能虚喜；出旬以后，渐登亨衢也。
断曰：此知一之卦，干支皆为墓覆。凡事暗滞难通，喜墓神逢空，反见暗里生明，难中化福。然发用无力，凡所谋为，亦虚而不实。惟九流僧道孤独之人，乃为大吉也。
天时：占晴不久，占雨必须出旬。家宅：利改造发贵。婚姻：迟合。胎产：主女孕。功名：得贵人虚声相引。求财：主有私门贿赂，未即入手。疾病：久病不宜。失脱：武上神克勾上神，主吏不能捕。出行：改期。行人：立至。争讼：有解。兵战：防失众。坟葬：发贵，但丑上午相穿，防兽穴，或水穿激。
毕法云：干支乘墓各昏迷，害贵讼直遭曲断。古鉴：一广文辛未生，戊申年亥时占前程，曰：干支皆墓，用神害贵，前程迟滞。巳为闭口，主无子。今年有灾，防为医误，庚申禄尽矣。果验。又：同此占家宅，曰：灶下有坟坑，移灶则声影绝。于第三间暖阁掘下五尺，必有老人葬此，适去则安矣。试之果然。

甲申日第九局　干上午
课体：元首，润下，励德，闭口，蓦越。
课义：人盛宅隘，我成他败，干上脱空，三传可解。
解曰：申子辰合为水局，以生干而脱支。论人宅，则为人盛宅隘。论彼我，则为我成彼败也。凡父母财官，空即无力。独我生之神，而值空陷，是为空脱，盗我之气愈甚。今幸三传水局，足以克制午火，而解空脱之患也。
断曰：此元首之卦，合润下之局。凡事顺利，起于男子。以上制下，正大光明。宜先不宜后，宜动不宜静。天罡临支阴发用，上蓦然有变，继则浮游不安。惟智者乐水，足以当之。盖以元首之尊，而兼有润下之象。宜布德施惠，膏泽及人，斯协其吉。
天时：多雨露。家宅：主人多屋窄，沿河处防贼入。婚姻：不宜。胎产：主生女，防有胎病难产。功名：有人举荐，秋冬占之吉，主河防水利等职。求财：得之不以其正，还防脱耗。投谒：合中有嫌。疾病：主泄泻虚脱，天罡作墓，大象甚凶。失脱：不出宅中而难获。出行：防有失。行人：先有书信。争讼：主为盗贼失脱，难解。兵战：水师吉，宜罢兵讲好。坟葬：主有水患贼耗，不宜于祖墓上葬妻妾。
毕法云：人宅皆死各衰羸，合中犯煞蜜中砒，三传递生人举荐。观月经云：三传俱是水，润下水因由，忽然盗贼起，元武倍添愁。

甲申日第十局　干上巳
课体：重审，元胎。
课义：冲克生扶，贵怒畏初，马载夜虎，非细驰驱。
解曰：巳亥寅申相冲，申寅亥巳递克。然四孟长生，交作六合，是传课干支，互相冲克，又互相生合也。两贵入狱，干之必怒。初申绝鬼，深为可畏。末寅遁庚，马载夜虎，其为变动岂小哉。
断曰：此重审之卦，事多不顺，起于阴小。又格合元胎，主狐疑不决。青龙折角，不免刑冲。当详审后行，勿妄动取咎。
天时：有雨，但防风雹。家宅：防口舌争斗，兼有脱耗。婚姻：不宜，惟昼占可用。胎产：胎神临败地，防损。功名：有成，防阻碍。求财：防因财致讼。疾病：闭口临身，主中风不语，饮食不进。失脱：难寻。出行：防惊恐，投人不利。行人：在路。争讼：大有惊忧，终得解散。兵战：吉而未纯。
毕法云：虎乘遁鬼殃非浅，彼此猜忌害相随。古鉴：一县丞申将占官职，曰：初传申官临巳，巳为双鱼，主兼职。中亥长生临宅，上官承顾。末寅身临亥，名达天庭。亥为学堂，有绛帐之荣。果以权县印得荐引，见补上宫教授。指南：巳将占院试，曰：月建旬首发用，龙雀乘旺，德禄乘马，干支六合，首荐无疑。又辛未年戌将占升迁，曰：龙常并见，城吏全逢。青龙内战，奇遇超擢。朱雀生日，公卿交誉。驿马德禄，俱入天门，非天官而何。然贵覆地网，主自孟引退，悉验。

甲申日第十一局　干上辰
课体：涉害，斩关，间传，登天。
课义：支干魁罡，中末空亡，移远就近，岁月时详。
解曰：魁罡临于日辰，动用非细。六合并于日上，乃真斩关卦也。况辰午申为登三天之格，事情远大非常。惜中末空亡，名为动中不动，事无究竟。止宜移远就近，解散凶咎而已。如初见太岁，中末见月建日辰，亦名移远就近，将缓为急。或占时发用，亦名动中不动，远求无功，反在近处也。
断曰：此涉害斩关之卦，非安居之象。主忧疑进退，多历艰辛，初遭夹克，事不由己。日上私门，多是阴谋私祷，奈中末皆空，凶固不成，吉亦不就。
天时：孟晴还阴，孟雨还止，大风忽起。家宅：不宁，虽凶有解。婚姻：不宜，亦不成。胎产：胎防伤损，产有惊恐。功名：百计营求，迄无成就。求财：利私谋纳贿，然到底成空。疾病：危险，暴病即愈。失脱：急寻可得。出行：远行不到，还作近游。行人：远者未发，近者即至。争讼：惊忧终解。兵战：小利，未足恃，须出敌不意，方获大胜。坟葬：防破坏。
毕法云：支坟财并旅程稽，罡塞鬼户任谋为，不行传者考初时。课经云：龙登天则雨，官登天则迁，所忌空脱，惟争讼疾病，反喜空亡也。指掌赋云：空亡乃耗散之神，中为折腰，末为刖足。辰戌网罗之煞，在日毁卵，在辰覆巢。

甲申日第十二局　干上卯
课体：重审，进茹，罗网，升阶。
课义：人宅皆旺，动遭罗网，夜占脱甚，互坐墓上。
解曰：木旺于卯　金旺于酉，干支皆乘旺神。守之为贵，若妄动，定遭罗网缠绕，身宅变为羊刃，反生灾咎也。中末脱干之气，夜占则加以雀蛇火将，其脱弥甚矣。寅坐金墓之上，申坐木墓之上，干支互墓，各招昏晦，不宜两相投奔也。
断曰：此重审之卦，顺进连茹，顺中有逆，进中有退，静宜动滞，有始无终。若已见蹉跌，而图复旧业，大为吉兆。如本安处，忽求分外，反生灾悔。又互坐丘墓，如愚蠢之人，两相投奔，适取昏迷，占者尤当猛自警省。
天时：云多雨少。家宅：不昌，又主情愿借屋与人作践。婚姻：两旺可合，但恐有伤。胎产：胎临绝地，防不育。功名：有始鲜终。求财：不由己力，终不可得。疾病：或如狂，主得之饮食，禁忌即愈。失脱：急寻，迟则难觅。出行：宜近处，远行不利。行人：未有期。争讼：主为口舌文书，进凶退吉。兵战：利主不利客，忧患消解。坟葬：不吉，不能发贵。
毕法云：互旺俱旺坐谋宜，所谋多拙遭罗网，人宅坐墓甘招晦。订讹云：前位神覆盖遮隔，不得出头，遇丁马更凶，得年命冲破为有救。指掌赋云：午正阳，有泰阶之象，从辰巳升之，岂非观光乎。但传空曰声传空谷，退吉，而进则不宜。

乙酉日第一局　干上辰
课体：伏吟，自信，斩关，杜传。
课义：可与交关，众鬼相攒，合中有祸，奴婢欺瞒。
解曰：辰与酉合，干支上下交车相合，彼此齐心，故曰可与交关也。酉居旺地，临宅之阴阳，又入中传，群相攒结，以作日鬼，虽与干合，而合中有克也。酉为婢女，昼乘元武，夜乘天后，末传更入私门，故主奴婢有奸欺之事。
断曰：此伏吟自信之卦，凡事伏匿不动，隐而未发，自信其柔，以与世接，静以待动也。斩关发用，不获安居。天罡作财，财强身弱。鬼生盗阴，主有重重耗失。反喜末传坐空，事当改变，可于凶中化吉，不必忧怯。
天时：宿雾重阴，遇风而解。家宅：不宁，防有奸私逃拐之事。婚姻：不用。胎产：主生女。功名：非正途，或有官无禄。求财：羊刃作财，求之得祸。投谒：主客面和心背。疾病：绝食者凶，暴病有解。失脱：宜寻家中，婢女所窃。出行：不利远行。行人：未至。争讼：宜和息。兵战：少快利。
毕法云：上下相合两心齐，任信丁马须言动。课经云：用起自刑，中投支上，复自刑。末取冲，传行杜塞，名杜传格，事主中止改图。指南：丁丑年酉将占六甲。宅上酉神，侧室怀孕。双勾乘罡发用，必是双胎，一男一女。酉为兑，作胎鬼死气；卯为震，作支胎生气。男必生，女必死也，果验。

乙酉日第二局　干上卯
课体：遥克，蒿矢，退茹。
课义：辛申并至，常人可畏，身宅皆凶，君子斯贵。
解曰：卯旬遁辛而临干，申遥克干而发用，明暗两鬼并至，身既凶矣；宅上神克其身，将乘大吉小吉，皆助鬼而仇我，是宅亦凶而不可居也。常人遇此，病讼交侵，财息并没，宁不可畏。君子反是，旺禄临身，官星照宅。更喜中末墓脱俱空，独显初传，乘天乙太常发用，斯为可贵之格。
断曰：此蒿矢之卦，连茹逆传。事主动摇不定，人情倒置乖离。退中有进，利主不利客，利东北不利西南。天罡励德，君子获吉，小人成灾。但中末落空，祸福俱轻，凡事止息。
天时：浓阴小雨，占晴难晴。家宅：宅神克禄，防因宅失禄；又主有口舌来自西南，不可留宾；又阴人小口，有灾，宜谢土神。婚姻：不成。胎产：主女胎，占产速。功名：有官有禄，大吏升迁。求财：无得。疾病：凶。失脱：在西南方寻。出行：不果。行人：亥日至。争讼：主为田土屋宅，始惊忧，终解散。兵战：未有胜兆，且宜休息。
毕法云：旺禄临身徒妄作，鬼乘天乙乃神o，不行传者考初时。指掌赋云：申未午为凌阴，主行险侥幸，危者安而安者危。逆连茹空，名脚踏空亡，进宜而退则不可。袖中金云：辰之阳神相克，凶重有力，不可先动，传空为遗镞也。

乙酉日第三局　干上寅
课体：弹射，间传，回明。
课义：昼虎墓身，勿近财婚，取之有咎，讼枉难伸。
解曰：未为干墓，昼乘白虎临宅，宅昏人病。幸不克支，应得稍轻也。日财发用，主财物之来。六合临卯，主婚姻之事。然虎能伤干，酉来冲卯，贪财必遭噬害，成婚不得令终，不如勿近之为得也。未害寅上昼贵，讼虽理直，必遭枉断也。
断曰：此弹射之卦，事从内起，远而难就，利客不利主，宜后不宜先。况空亡发用，动作尤虚，祸福不实。惟利九流僧道，及孤独之人，若常占难为骨肉。酉日干墓加支，又乘蛇虎，为真墓门开，当有内丧，宜合寿木以禳之。
天时：大风有雷电。家宅：门户不宁，防有重丧，或宅下有伏尸。婚姻：不吉，亦不成。胎产：不安，防产难。功名：有微禄而已。求财：必因财致祸，财空即免。疾病：主腰脚之疾，在右半，新病愈，久病凶。失脱：难获。出行：访人不遇，谋事不成，宜止。行人：未归，六月占即至。争讼：不利，宜即解散。兵战：防失众，成中有变。坟葬：兆吉，宜寿圹，多植树木，若已葬，防有蚁攒蛇穴。
毕法云：干墓并关人宅废，支乘墓虎有伏尸，夫妇芜淫各有私。课经云：未巳卯为回明格，自未传卯，由阴至阳，有缺月渐回之象。凡事不可骤举，只宜迟进。吉事渐成，凶事渐消也。

乙酉日第四局　干上丑
课体：重审，稼穑，九丑。
课义：面前相害，私里眷爱，若论财交，彼明己昧。
解曰：午与丑相害于上，而辰与酉相合于下，虽外貌不和，而内情实相爱也。三传纯土，俱为日干之财神。然干被支墓覆蔽，而发用日财，反去生支，非彼明己暗而何。
断曰：此重审之卦，三传皆四季之神，局合稼穑。凡事艰难，不由自主。卑下擅专，不利长上。必须详审后行，方免悔咎。支墓覆干，防人欺蔽。宅上神空脱克支，亦恐门户隳颓。三传递刑，支干上神交害，末传空陷，有财散人怨之象，慎之慎之。
天时：云蒸雾起，风多雨少。家宅：主家长昏昧，阴人用事，下有欺诈。婚姻：不吉。胎产：胎神临败，防损。功名：财中化官，可以得官，但少结局。求财：经商者折本，家财防病讼耗失。疾病：主脾病，下元虚，难愈，长上尤忌。失脱：宜速寻。出行：不安宁。行人：在路，有阻隔。争讼：多为田土文书，始缠终解。兵战：未利，宜屯田缓攻。
毕法云：支坟财并旅程稽，宾主不投刑在上；传财化鬼财休觅，彼此猜忌害相随。课经云：三传皆财，生支克干，惟宜纳粟求官，或以财告贵。心镜云：乙戊己辛壬午日，四仲相并九丑因；大吉临干支干上，发用天灾将及人；不但纳妻并嫁女，最忌游行及出军。

乙酉日第五局　干上子
课体：元首，从革。
课义：满盘皆鬼，来生子水，宜远求财，忧变成喜。
解曰：三传金局，皆为日鬼，若可忧也。殊不知反生干上子水，还以养干，合三传递生之格。切不可以中传丑土为财，即往取之，生支引鬼，祸不旋踵。宜迤逦远求，则金自生水，水白生干。干支阴阳，各成三合。巳申子丑辰酉，互成六合，变忧为喜，纵然带煞，不成嗔矣。
断曰：此元首之卦，合从革之局。事起男子，权由上人，每多顺利。巳加酉为先革后从，先阻后通，化难为易，变仇为恩，全得众力之助。秋冬占之，百事迪吉。
天时：望雨得雨，时和物生。家宅：防有小盗。婚姻：所占多合，择其善者。胎产：胎神作鬼，入墓临腹，将见元蛇，防系鬼胎。功名：先阻后成，得贵人举荐之力，不可取财。求财：旋来旋去，迟得乃安。投谒：晚合。疾病：淹缠而无害。失脱：不远。出行：到处和合。行人：未动不动，已行即到。争讼：难中生易，变仇成好。兵战：大胜之兆。坟葬：夜占龙蟠龟伏，大吉。
毕法云：众鬼虽彰全不畏，贵虽坐狱宜临干，万事喜忻三六合。指掌赋云：一上克为元首，理势顺而百事攸宜。巳丑酉为反射，怀杀伐以酬恩。心印赋云：丑加巳上乘青龙，贵来举荐两相同。

乙酉日第六局　干上亥
课体：知一，不备，四绝。
课义：亥水乘丁，奔入庭宅，舍益就损，空脱交并。
解曰：亥水生乙木，乘丁神而加干发用，最为有益，无事他求矣。乃弃而不守，遂遭中末之空陷，无所依藉；乃投酉求合，甘心受脱。空脱交并，转思亥之生我，不有天渊之隔耶。舍益就损，悔之晚矣。
断曰：此比用之卦，四课不备。事有两端，人不一致，择其善者而从之。舍近就远而适得近，舍亲就疏而弥得亲。虽起蓦然而仍不离身位。所嫌轻己徇人，甘心自陷，不无悔咎。若审机守分，反得自在逍遥也。
天时：有雨，求晴未得。家宅：宅安，或以造屋致贫。婚姻：主家贫离祖出赘。胎产：胎安，占产易产。功名：防以官为家，败身辱祖。求财：守旧相安，妄求有损。疾病：新病愈，久病凶。失脱：邻人所取，逃亡不远。出行：宜北方。行人：即归。争讼：但宜自守，其事自解，不可受彼笼络。兵战：昼凶夜吉。
毕法云：不行传者考初时。课经云：舍传中之空脱，而回就干上以受生，为避难逃生。乃不就干上之亥，而情愿加酉，贪合受脱，名不受福德。心印赋云：午加亥上酉加寅，子居巳位卯居申，诸经名此为四绝，结绝旧事最为真。金匮经云：孟知其一，必知其日。二下贼上，妻财争讼，咒诅不宁。

乙酉日第七局　干上戌
课体：反吟，无依，龙战。
课义：三辛临卯，所谋被恼，夜逢蛇虎，禄难求饱。
解曰：卯旬遁辛，作日干之鬼，支上一卯，初末传二卯，共为三卯，则有三辛矣。众鬼为朋，日干受制，又况酉为阻隔，卯为失约。用重卯酉，事主参差，所谋焉往而不恼怀也。卯禄遁鬼，还入鬼乡，夜乘虎金伤干，难以往取。虽临于宅，又被宅克，孟求安享，无是理矣。
断曰：此反吟无依之卦，事出两途。往返无常，孟动不动。每从下起，得失靡定，有疑莫决。又卯酉相加，主门户不宁，谨防奸私逃盗之事。
天时：风雨交作，反覆不已。家宅：或因修宅而多费，亦防男女奸私。婚姻：不明，不宜成。胎产：胎气旺而不宁。功名：有官有禄，而非正印。求财：未顺利。投谒：不合。疾病：惊忧反覆，宜加谨慎。失脱：系宅中人。出行：惶惑不定。行人：归或复出。争讼：往来纷争，忧惊难解。兵战：不利，宜慎。
毕法云：权摄不正禄临支，上下交合两心齐，虎乘遁鬼殃非浅。课经云：禄加支而被支克，必因起盖屋宅而失其禄。订讹云：卯酉卯，占主家宅门户道路之事，神将凶动，有重重惊恼。指掌赋云：用卯为龙战，用酉为虎斗，主事改而忧疑不定。

乙酉日第八局　干上酉
课体：知一，不备，乱首，蓦越。
课义：三传空盗，切勿倨傲，上门欺凌，以德为报。
解曰：未既旬空，子又坐空，巳复盗气，是为三传空盗，全不得力矣。支来加干克干，乃上门乱首，业受制于卑下。若仍尊倨，自处傲忽，其害滋甚。寅，支之德也，来自支上，与日比和，支虽以德相报，亦不足赎其欺凌之罪矣。
断曰：此知一之卦，事起同类，恩中有害。又名上门乱首，主有外来欺侮，无端嗔辱。幸发用传空，其祸可解。但孤辰寡宿，止宜僧道茕独之人。凡占无成，必须更改。
天时：风雨不时，防虫螟伤稼。家宅：主系德门旧族，但恐主孱奴横。婚姻：不成。胎产：防有伤损。功名：必系门荫，不求自来。求财：夏占大获。疾病：凶中化吉，夏占不利小儿。失脱：不获。出行：防失脱。行人：迟至。争讼：忧疑有解。兵战：防变。坟葬：夏昼占可用，余不宜。
毕法云：害贵讼直遭曲断。指南：庚寅年未将占阴宅，曰：贵人左旋，逆水之局。申为对案，艮山坤向。未为来龙，虽空乘进，非真龙正穴，然有可取。初中财贵逢空，一二代虚名虚利。末传为宅之长生，学堂上临河魁朱雀，第三代子孙发贵矣。又丙子年戌将占一重辟，曰：皇恩临干，天赦居支，太岁贵人在日，六月当豁免出狱，但戌临孟位，又属本命，谪戌不免。

乙酉日第九局　干上申
课体：元首，润下，罗网。
课义：人盛宅狭，贵多不惬，将土传水，财印相接。
解曰：申子辰会为水局，生干而脱支，故为人盛宅狭之象。昼夜贵加，又课传皆贵，贵多反无依据，不相浃洽也。昼夜将俱土属，于日为财。而三传纯作水局，于日为印，非财印相接而何。
断曰：此元首之卦，会润下之局，正大光明，顺利和美。课传三合，又互见六合，百事有人扶助。但天将皆作日财，主长上有灾。末助初克，支上牛鬼，除求官者。皆有妨碍。
天时：雨水多而无害。家宅：发丁和好。婚姻：未宜。胎产：胎吉，占产不宜。功名：主有人推荐，显达。求财：难得，亦防得咎。投谒：和美。疾病：难退，占尊长危。失脱：可获。出行：安稳。行人：即归。争讼：各投势要，难决易和。兵战：昼占小利，夜占大胜。
毕法云：万事喜忻三六合，课传俱贵转无依。指南：乙酉年申将占兵，曰：水局生干，合中无煞，旺财生官贵，所攻必降。但旺气在内，城不可拔。辰阴太乙，乘虎克支，应防东南有兵变，及师行果验。又：庚寅年酉将，一人占子逃失，曰：申为坤方，加于辰而类成水局。元武临天门而上乘未土，垣中有鬼柳二宿，孤辰为僧。卯未相乘得四十八，丙丁日见矣。果于西南四十八里金山寺中，近水楼房寻得。

乙酉日第十局　干上未
课体：重审，稼穑。
课义：两未墓乙，赖众悯恤，子害戌刑，丑冲渐吉。
解曰：未墓覆干发用，乙木两遭蒙蔽，昏滞甚矣。幸而支上子来穿之，中传戌来刑之，末传丑来冲之，墓遂得开，而渐渐获吉。若非众情悯恤，群效其力，乙干岂能自振乎哉。
断曰：此重审之卦，三传纯土，局号稼穑。以下犯上，既多逆而不顺，又若一大力田，亦劳多而获寡，难进易退，事当详审，不可任意妄行。况发用空亡，像主别离孤独。凡有谋为，百无一就，守旧方吉。
天时：占晴不久，占雨未得。家宅：多宾朋酒食之费。婚姻：不成。胎产：胎神临败。功名：谋复旧职可得。求财：难得。疾病：不利尊长。失脱：昼占当败露。出行：不宜。行人：迟至。争讼：宜解散。兵战：昼吉夜凶。坟葬：防出败子。
毕法云：宾主不投刑在上，彼此猜忌害相随，干墓并关人宅废。指窍云：稼穑卦，乙日得之无大害，见蛇虎主虚耗。精蕴云：此卦占婚姻，三传皆财。青龙发用，中传天喜。干上克支上为妻，似乎必成之象。不知第四课元武乘卯刑子，则女家有畏心而不就也。大抵占婚，最忌第二课第四课有刑克，及三传与日辰不和。

乙酉日第十一局　干上午
课体：重审，间传，涉三渊。
课义：空脱临身，宅乘马丁，贵来官显，福佑财亨。
解曰：午既旬空，又脱干气，今临身上，耗费无穷也。午为支马，又遁旬丁，今乘宅上，变动不一也。夜贵来坐午上，虽入空乡，而旺宅在前，不害其为官星德神。中传戌财，末传帘幕，一往亨通矣。
断曰：此重审之卦，顺进间传，为龙涉三渊之格。事不顺利，阴小有权，长上见厄，发用坐空。凡事虚声不实，凶可化吉，迟而后成，屈抑耗泄，宜固穷安分，静以俟之。
天时：晴雨皆待出旬。家宅：有移动之象。婚姻：未成。胎产：胎神坐空墓，防不实。功名：多历难辛，终归有得。求财：尚未称意。投谒：干贵不合。疾病：暴病有解，久病不吉。失脱：贼去难寻。出行：屡动有阻。行人：寅庚日来。争讼：改换问官，方得亨利。兵战：昼凶夜吉。
毕法云：空上逢空事莫追，两贵受克难干贵，人宅受脱俱招盗。课经云：立春日子将，占得此卦。凡四立日，日干临前一日日干发用，申为干绝之地，又为穷冬之辰。干上空脱，两贵皆怒，主九十日有灾。故心镜云：遇此是名天祸卦，天降之灾四五旬，白虎死亡元武盗，官追朱雀斗勾陈，天空遇事多欺诈，此法详推岂免。

乙酉日第十二局　干上巳
课体：重审，进茹，龙潜。
课义：面前被盗，前路可造，因动逢生，庶免空耗。
解曰：已临我上而脱我气，犹人当面为盗。被其盗者，无可如何，不如舍之而去，以就三传。初乘丁马，动而之长生之地。中之子水，亦生我也。况至末传，更遇日财，较诸耗脱之巳，不大相悬绝耶。
断曰：此重审之卦，顺进连茹，循理则为亨通，逆理则为罗网。主子孙改动，阴贵扶持。先耗后益，转咎为祥。旧事重新，失而复得，相机而动，株守非宜。
天时：得雨沾足。家宅：主人多宅隘，有老阴人持家，防奴妨主。婚姻：虽颇耗费，日后和美。胎产：胎旺主生女。功名：稳足得人扶持。求财：先有所费，得足补偿。投谒：和好得益。疾病：不妨。失脱：复得。出行：远程吉利。行人：即归。争讼：宜和解。兵战：军中不宁。
毕法云：所谋多拙遭罗网，眷属丰盈居狭宅，尊崇传内遇三奇。课经云：亥子丑，亦名润下格。生干脱支，应人口丰隆，而屋舍窄狭，切不可迁居宽广，反生灾咎。此造化使然，不可逆也。指掌赋云：若顺连茹亥将顺行，亥子丑为龙潜，阳光在下，空怀宝以迷邦。神将论曰：青龙财喜，多主亨通，飞天在巳，君子孟动。太阴在戌，绣衣主婚。

丙戌日第一局　干上辰
课体：伏吟，斩关，元胎。
课义：财禄长生，传内俱逢，居家昏暗，闭口不宁。
解曰：巳为禄，申为财，寅为长生，俱在三传之内，是不待外求，可以坐享矣。但戌为丙之墓，而临干支上，支为宅，所以居家昏暗也。巳乃旬尾，遁癸为闭口，夫闭口之禄，岂能安享而无事哉。闭口在干，总要慎尔话言，始获安吉。凡禄神作闭口，大不利于占病，不必旬尾加旬首也。
断曰：自任之卦，乃天地闭塞　四伏未发之象，又名斩关。虽无丁神，静中亦有动机矣。凡丙日伏吟皆吉。缘三传俱为喜神，但巳火克申，申金克木，递克之课，不免众人欺凌耳。
天时：青龙入墓，无雨。家宅：祖业甚好，静以守之，自享安闲之福，若强动则不宜。功名：三传递克外任，恐上司参，京官恐言官劾。求财：甚得利益，小有惊疑虚耗。谒贵：不宜。婚姻：天后居宅，能主中馈，性甚贞静，可以成婚，且多婢媵。胎产：孕男，但支为墓神，难产。疾病：久病不吉，宜祈禳。失脱：闭口，恐无人肯言。出行：丁马不动，不能行走。行人：近者即至。兵战：为客者胜。坟墓：紧簇得气，当挨右点穴。
毕法云：三传递克众人欺，宾主不投刑在上。玉成歌云：伏吟举动心无遂，刚主行人到户庭。又云：天空立用事无凭，前带勾陈勾引情。

丙戌日第二局　干上辰
课体：元首，退茹，斩关。
课义：退入生乡，进之亦强，壬辰在上，守之见殃。
解曰：退连茹，则宜退矣。然退而入于子亥，则为全木之生乡。进而入于巳午，则为丙干之旺气，所以进之亦强也。至于干上之辰为脱气，遁为壬鬼，虽乘青龙吉神，而孟守此脱鬼，有不见殃者乎。不如更进一步，就于德禄之地，而食其旺气，乃可以安堵而无恙也。
断曰：元首之卦，传名退茹，似乎退易而进难，却宜进多而退少。又支干俱生上神，凡事虚费百出，恐有盗失损财之患。幸辰与酉合，托人定为得力。
天时：有雨有风，雨后即晴。家宅：人亦和平，但内外泄气。功名：辰虽官墓，而戌能冲之，遁壬透出，功名远大，若岁月建辰尤妙。求财：支上酉财，干卯冲之难获。婚姻：中吉。胎产：男喜，易养。谒贵：可见。求谋：可成。疾病：肺经有病，人病相合，未能脱体，五月不妨。出行：水陆皆通。行人：可至。兵战：游都白虎居中传，恐有劫营偷寨之事，辰与酉合，宜讲信修睦为上。坟墓：发财之地。
毕法云：屋宅宽广致人衰。指掌赋云：卯寅丑联芳悔吝，须知否极泰来。纂义云：六害无情事未宁，全凭阴骘两相成。秘要云：勾陈加卯，须防公扰。

丙戌日第三局　干上卯
课体：重审，间传。
课义：交车六合，我丰彼乏，二贵相投，事恐废业。
解曰：干上卯与戌合，支上申与巳合，干得卯之生，支被申之脱，则交合之后，必我丰而彼乏矣。昼贵亥水，酉又投其家，合而为水以入传，则官鬼太旺，所以克制我者深矣。往时之业，得毋废弛而不振乎。然在仕宦占之，反为吉象也。
断曰：重审之卦，事从内起，咎由女人，又三传间进，有阻隔之象。所喜干上神生日，凡百谋为，俱有当然而然，不虑而获之应。但事有隔手，不能直遂耳。
天时：龙不出现，主晴。家宅：人旺宅窄，可以发财；或有贵人接引。功名：幕贵出现，占试必中。求财：财与干合，求之必得，但不无费心。谒贵：昼占相合，夜占相悖。婚姻：可成，且旺夫益子。胎产：孕女难产。疾病：心经受病，需求东方医人治之则吉。求谋：上神生日，所谋百事皆吉。出行：台土当门，出行有阻。行人：立至。失脱：急捕则获。兵战：彼此相持，不能取胜。
毕法云：昼夜贵加求两贵，六阴相继尽昏迷。观月经云：丑上乘朱雀，须言举荐人。纂义云：丙日得雀贵勾，主有贵人勾留接引之意，常占则不吉也。指掌赋云：丑亥酉为极阴，如月隐西山。

丙戌日第四局　干上寅
课体：蒿矢，元胎。
课义：昼贵蒿矢，告之委靡，生气临身，宅中自毁。
解曰：亥贵临寅被脱，而又为蒿矢发用，则贵人委靡无力而不可告也。寅木临身而生丙火，则人丁之旺可知。惜乎支上戌未相刑，宅中岂能无拆毁之患乎。长生临干，官星禄马俱动，若遇旺相，仕宦大利。
断曰：蒿矢之卦，祸福俱轻，然得申金亦能为害，须防口舌从西南来。又元胎有隐伏之象。事主远而多暗，常有忧心。虽可创新，终宜守旧。
天时：主有雨，若冬占必主下雪。家宅：人丁兴旺，宅居破损，改造修茸之则吉。功名：官文两旺，城吏俱见，禄马兼全，功名远大之象，夜占更妙。求财：远来之财，或阴亲外戚之资，昼占有虚耗。婚姻：寅与亥合，申与巳合，一团和气，必成。谒贵：和合得意。胎产：孕男难育。求谋：上神生日，百事皆成。疾病：旧病重发，出外遇灾；若年命上得丑，医之即愈。官讼：理正，问官见恤，不忧刑伤。出行：丁马俱动，青龙在传，陆行万里。行人：在中途。兵战：防敌人暗出奇兵。
毕法云：鬼乘天乙乃神o。课经云：巳加申乃禄神闭口，占病有失音之患，或痰厥不纳饮食，或口禁咽肿至于绝粒，占食禄者亦忌。秘要云：寅加巳，夜占乘龙，若逢生气，将来必然发福。

丙戌日第五局　干上丑
课体：弹射，从革。
课义：将助财业，尽得尽失，纵取归家，如汤沃雪。
解曰：夜将贵常勾纯土，助起三传之金，不为无益矣。然丙得传金，却被天将脱去，是一得之中，又有失也。挈财归家，而支上寅午戌会成火局，以消其财。又宅上午为羊刃，昼乘白虎，夜乘元武，其失脱耗费之象，非如汤之沃雪乎。谚所谓左手接来，右手去者是也。
断曰：弹射之课，得土为有丸，虽能击人，其祸福犹小。惟干上成金局，支上成火局，以火烁金，不免宅旺而人衰也。却喜午乘旬空，虽昼夜元虎临之，犹或有未消之财，归我囊橐也。格名从革，凡事不防因旧增新。
天时：风雨不久，云开日见。家宅：劫财既多，虚耗百出，所得不足以偿所失。功名：难得。求财：财亦成局，到家消尽。婚姻：龙后不现，不成婚姻。胎产：女喜，难产。疾病：肺经受病，日医临干，求治可愈，伏尸为灾，祈祷则吉。出行：宜从陆路，出外受益。行人：未归。兵战：坚陈以待之，毋贪金货财宝。
毕法云：传财太旺反财亏。通神集云：禄作闭口，不利占病，不必旬尾加旬首也。指掌赋云：酉巳丑为操会，已过受时岂失宜。

丙戌日第六局　干上子
课体：知一，四绝，不备。
课义：并来克身，甘分昏沉，禄既闭口，病托食歆。
解曰：子水临干发用，并来克身。而丙投戌墓，是自己甘心以受昏沉也。巳禄遁癸，既为闭口，上乘太常，若占病必因多食贪味，以致不起也。子水克丙火为鬼，中传未能制之，则为救神，不得以脱气视之矣。末传寅为丙火之长生，所谓引鬼为生也。然临未上，旦合夜龙，是天将与地神俱随入墓。虽属生气，亦为无用矣，占病大忌。
断曰：知一之课，阳神不备，事起同类，愁由恩生。凡事狐疑不定，五行入墓，止宜结绝旧事。
天时：主晴。家宅：三传递克伤干，迟滞未达，每事不能称心。功名：官文俱不得力，劳而无功。求财：不得。谒贵：恐反被贵人欺。婚姻：不吉。胎产：男孕，多病难产。疾病：先凶，后渐平复，久病可忧。出行：所谋未遂，不能离家。行人：即日可归。失脱：可获。兵战：进退俱难，宜出奇以胜之。坟葬：青龙甚旺，吉地可葬。
毕法云：权摄不正禄临支，不行传者考初时。占验：五月申将加丑占女病，曰：胎鬼发用，血忌加支，必胎产所致。不备主脉息虚弱，冬月不保。问本地安否，曰：贼符加干支，必有兵警。幸干神生支，可无破城之虞。又问考试，曰：科举必取，省试不中，后皆验。

丙戌日第七局　干上亥
课体：反吟，元胎，斩关。
课义：三传闭口，壬虎夜走，进退俱难，人伤宅朽。
解曰：丙禄在巳，巳乃旬尾发用，是闭口禄也。辰为食神，昼夜天将，俱乘白虎。天干遁壬，为丙之鬼，临于宅上，人乌得不伤，宅乌得不朽。进而趋传，而巳为闭口。退而入宅，而辰为虎鬼。进退之际，不亦难哉。天罡乘虎临戌，占宅主西有破窑。雀作日鬼加干，朝官防有弹章责黜。
断曰：反吟之卦，往来无依。加以元胎斩关，动而又动，远近系怀之象。又干上克干，支上墓支，干支上全逢自刑，止宜告贵结绝旧事，所谓干支值绝凡谋决也。
天时：风雨交加，电掣雷声。家宅：门户萧条，讼病相连，且多孝服哭泣之事。功名：朱克禄闭，恐不久任。求财：宜空手问利，亦不能多得。谒贵：恐不得贵人意。婚姻：不必成。胎产：或主生男，然非成家之子。疾病：肾水受伤，不能饮食，久病难医，新病宜服药祈神。争讼：官不肯休。出行：囊橐无资，有贵人提携可行。行人：已起身，尚不能即到。兵战：相持日久，军中恐有庚癸之呼。坟葬：白虎重叠，防人口不安。
毕法云：鬼乘天乙乃神o，虎乘遁鬼殃非浅。秘要云：亥子加巳午克日，占病必系寒热往来，或虚痨之症。照胆秘诀云：天倾西北日月随，地陷东南江海归；巳亥中间常缺欠，重求轻得告君知。

丙戌日第八局　干上戌
课体：知一，斩关，不备。
课义：两蛇夹墓；抱石而渡，采葛寻根，申加卯故。
解曰：戌为墓神，来覆日上，两蛇夹之，灾难不能免也。戌来墓丙，丙遂临子，如抱石而渡，祸更烈矣。采葛寻根者，盖因申加于卯，卯遂加戌，戌又墓巳，巳又投于子水之中。丙以申为财，因财生祸，一至此哉。
断曰：知一之卦，恩中生怨之象。财神入传墓，非不能取，第恐取之而贻害不小耳。又：巳加子乘空，锅灶无故自破。四课不备，诸事不能完美。
天时：水升火降，然水神不现，无雨。家宅：凡事昏昧，合中却有异心，幸财气有情，犹有一点生意。功名：无望。求财：取之宜慎。婚姻：不吉。胎产：女孕，产时有虚惊。疾病：关隔不通，宜节饮食，以调治之。求谋：凡事不能如意。出行：申居初传，课名斩关，前途顺利。失脱：在近处藏匿，不能远走，可获。行人：不数日即到。兵战：主能胜客，然客有救兵，引去不可追之。
毕法云：两蛇夹墓凶难免。古鉴：乙丑生人，申年正月子将加未占终身，曰：支来墓日，两蛇夹住，进退不得。春卯为天地转杀，太岁逼之，人宅克宅。卯为丙母，六月当死。申为丙妻，临墓亦加转杀，上乘六合，妻孕亦死。午作寡妇，羊刃加于本命，丑上旺神既空，至丑年自身亦不善终矣，皆应。

丙戌日第九局　干上酉
课体：重审，从革。
课义：夜将助财，唯长上灾，虎元加寅，全去其财。
解曰：夜将纯土，助起巳酉丑金局。三传皆作日之财神，财旺则克父，所以忧长上之有灾也。支寅又乘元虎，与午戌会成火局，以劫其财，则支上之父母，适所以耗其财也。长上之灾，益可卜矣。
断曰：重审之卦，以下犯上，局名从革，当舍旧图新。酉午皆自刑，而寅刑巳，丑刑戌，所为蜜中之砒也。
天时：风多雨少。家宅：财爻成局，费耗亦多；三传递生，有人挈扶。功名：官星不现，而财爻成局，有纳粟奏名之象。求财：所得者，皆文章官贵之物。谒贵：能得贵人之心，自仗贵人之力。婚姻：财来就我可成。胎产：女孕，产时有不速之客来。疾病：脾家受病，或多饮食之故，医方甚良，往东南方求之则得。出行：一路平安，宜从早去。行人：客况甚佳，未必归。失物：家中人盗之。兵战：不能取胜。
毕法云：两贵受克难干贵，合中犯煞蜜中砒。占验：子将加辰，占家宅曰：支干穿心六害，牛马自伤。午为妇人，又离为目而入墓，主妇人失明。用酉为婢，末传巳克乘空，乃仆人诳言谮婢。太阴为老妇，酉主血光，埋于丑墓，是老妇血滞遂成痨瘵。丑为山、为田，上乘朱雀，主山地有争。子为池塘，加辰入墓，池亦有争也，俱验。

丙戌日第十局　干上申
课体：重审，元胎。
课义：亥临财气，反被财制，迤逦育身，丁马交位。
解曰：申为丙之财，亥水临之以受生，是丙孟取财，而亥乘之以克丙，岂非反被财制乎。既而金能生水，水能生木，木来生丙，迤逦育身，即所谓三传递生人举荐者也。中传亥遁丁神，初传申为驿马，丁马交驰，其动自不能已矣。仕宦值此，有一岁九迁之兆。
断曰：重审之卦，以下诤上，以地承天之象。元胎发用，事体从新。大约后吉先，先难后易也。
天时：先雨后风。家宅：外观甚美，内少撑持之人，问名觅利俱可，日渐兴隆之象。功名：财官双美，城吏俱全，丁马皆动，前程万里。求财：不论多寡大小，无不如意。婚姻：中吉。胎产：女孕难养。疾病：始有忧惊，终却不妨。失脱：寻之可得。出行：车马奔驰，万里可通。行人：马在初传，可决即至。逃亡：自归。兵战：客胜于主，宜筹先发制人之策。
毕法云：三传递生人荐举。精蕴：四月申将巳时占前程，曰：申为相气，财乘六合为用。中传官贵登于天门，主以财纳官，考授京职。末传父母乘元，发财发身。三传递生，必有上人提挈。为子求官，亦不免用财取贵。支上丑为天喜，主妻怀孕。

丙戌日第屮一局　干上未
课体：重审，间传。
课义：空脱临身，仇如家人，墓呼病者，虎载壬辰。
解曰：未为旬空，而又脱气。今临干上，必多遗失之事矣。鬼贼发用，即宅上子水，是家人作鬼也。戌乃丙之墓，子鬼坐于墓中，如招呼病人，安得不危乎。末传壬辰，以遁鬼而乘虎，且脱干气，其害更有甚焉者矣。子未相害，戌未相刑，未既空亡，则害不成害，刑不成刑矣。凡事皆恐半途而废。
断曰：重审之卦，间传而进，事有隔手，多因阴人而起。若与妇人无关，必有阴私之事。盖神后乘天后，临魁发用故也。中传寅为长生，上遁庚财，似乎鬼化为财。惜乘武虎，须防惊耗。
天时：连绵风雨之兆。家宅：子鬼发用，而下受戌克，上遭戊克，虽有官非，尚无妨害。功名：不甚利。求财：虽有而防劫夺之祸。谒贵：自己意懒，贵亦无力。婚姻：不吉。胎产：孕男，产易。疾病：服药有效，求神亦灵。出行：干上空亡，恐防有阻。行人：思归未至。官讼：不利。失脱：家人自盗，寻之可得。兵战：主能胜客，防敌夜遁。
毕法云：彼此猜忌害相随，虎乘遁鬼殃非浅。玉成歌云：日鬼加临辰两课，定然官吏到门庭。肘后经云：初来克末凶还甚，始被终欺祸自消。

丙戌日第十二局　干上午
课体：重审，三奇，进茹。
课义：昼贵入宅，结绝凶逆，旺气虽临，熟视何益。
解曰：昼贵临支，而支戌为丙日之墓。墓者万物之终，故凶逆之事，可以结绝也。干乘午火旺气，可以坐守而勿失矣。不知午乃旬空，虽旺亦何益乎。三传亥子丑，名联珠三奇。亥乘贵神临支，毕法所谓鬼乘天乙乃神o也。
断曰：联茹而进，课属重审，乃用下犯上之象。午未既空，水鬼无制。幸末传丑土，回澜砥柱，又与支神相刑，非为全吉。惟羊刃空亡，妻灾可无虑耳。
天时：阴霾连旬。家宅：不有讼事，则有贵人到家。功名：必得巳午岁月，化煞生身，方能得实。求财：空手问利可得。谒贵：引鬼破家。婚姻：未吉。胎产：弄璋之喜，午日方产。疾病：病不一症，药不一方，九十月恐防不起。出行：亥子丑为三河，水路宜小心谨慎。行人：发用居戌库，必来无疑。逃盗：难获。兵战：主能胜客，宜坚陈以待之。坟葬：左傍太空，却能发贵。
毕法云：所谋多拙遭罗网，鬼临三四讼灾随。占验：四月申将未时占前程，曰：日上午作青龙，乘羊刃自刑，谓之退鳞，此任不赴。亥为官加于戌，亥水为江，戌在西，应补江西。末传丑乘太阴，丑乃土，土为太守，丙年当终于此任，果验。

丁亥日第一局　干上未
课体：伏吟，杜传。
课义：身宅皆丁，岂容少停，递相吞啖，惊怪交并。
解曰：本身是丁，宅亥遁丁，是身宅皆丁也。丁为动神，四课三传俱是丁神，变动不已极乎。土既克水，水复克火，递相吞啖，惊恐怪异之事不一而足矣。阴日伏吟，支上发用，奈亥为自刑，复归于干。未又刑末传之丑，刑冲交并，全无一息静机，是伏吟主静，而此课则全是动象也。但中传未空，谓之折腰，凡事必有间断作辍。
断曰：自信之课，柔而专用。而传复杜塞，必须中道改图。占者遇未年未月，或月将是未，庶几作事，可有十得四五之望。
天时：占晴则晴，占雨则雨。家宅：凡事不宁，只家守旧。功名：丁神兄弟太旺，无望。求财：数中并无一点财气。谒贵：无益。婚姻：门楣相当，礼仪俱盛，但联姻之后，不无小有言语之伤。胎产：女喜，未月末日产。疾病：水能克火，心与小肠受病，日医出现，在邻近求医治之则吉。求谋：不能如意。出行：不能起程，犹恐半途而反。逃亡：在近处觅。行人：未至。兵战：彼此相持，往来互伤。
毕法云：鬼乘天乙乃神o。三车一览云：丁亥伏吟，自具丁马。占行人必中路被阻，缘中传空亡，不能驯至末传，是以进退两难。余占必先允许，后无实惠。

丁亥日第二局　干上午
课体：元首，退茹，斩关。
课义：昼虎乘禄，初戌墓宅，弃此得财，死病为厄。
解曰：午为丁禄，昼占乘虎，危而不可守也。戌为日墓，乘后覆日，晦而不可居也。然戌以上克下，发用而为初传矣。果能舍此而寻中末之财，则酉与申，皆可为我用也。然丁火病于申，死于酉，其祸与戌相等，则灾厄之来，谅不免矣。旺禄临身，艰难中尚可进步。但午为旬空，禄不可恃，三传又入于病死墓之乡。诸占不吉，惟马月马年填实，则福禄又可绵长。
断曰：天鬼临亥，号为关格。百凡谋为出入，多有阻隔之象。
天时：有雨。家宅：禄空财绝，毫无气焰。功名：不利。求财：艰难得之，终不旺相。谒贵：不能遇，且无力。婚姻：女子虽美而悍，不成为妙。胎产：受孕不实，临产不易。疾病：脾胃之病，反覆淹缠，恐防不救。官讼：彼来克我，防欺诈诳诱之局。出行：防有病患，志气昏沉。行人：心亦孟归，复因财别图，而往他处。兵战：彼兵无粮，我兵又不利于速战，且静以待之。坟葬：穴中防有水，宜葬女人。
毕法云：干墓并关人宅废，后合占婚岂用媒，魁度天门关隔定。古鉴：戌将加亥占产，曰：占时与日比，用神克下，当生男。亥为头，戌为足，恐有倒生之象。末传蛇对冲卯，卯上寅作白虎，为血忌，卯日当生矣，果验。

丁亥日第三局　干上巳
课体：弹射，间传。
课义：用遥传陷，自支归干，破碎临支，钱财不完。
解曰：酉为弹射，而发用遥克，业已无力矣。况中传未为旬空，末传巳为陷空，从何处求益乎。酉为破碎，金煞来临宅上，钱财耗散，有不可胜言者矣。巳酉丑方成金局，今中传以未居之，谓之虚一待用。若年命上神临丑，或岁月是丑，则冲未而会成金局，则为我用矣。况巳火生未土，未土生酉金，三传递生，财气未始不旺，所嫌者支乘破碎耳。秋占为吉。
断曰：弹射之课，为力已微。间传而退，有山遥水隔之象。自支传归干上，名曰朝元，事皆人求于我。
天时：主晴。家宅：壮基之课，人宅利益，财来财去，亦得亦失。功名：不显。求财：阴亲贵人之财，求之可得。谒贵：夜占得贵人力。婚姻：可成。胎产：孕女，产易，产时有西南方阴人至。疾病：病轻，易治。求谋：凡事可成。出行：马临干头，支又冲之，必定起程。行人：马临末传，不数日即到，但恐到后，另有他行。兵战：我去生他，他复传我，两家讲信，修睦为上。
毕法云：夫妇芜淫各有私，不行传者考初时。指掌赋云：未加酉为继母。中黄经云：马见巳亥在路歧。指窍云：酉未巳为励明，出入从其所便。

丁亥日第四局　干上辰
课体：元首，元胎，斩关。
课义：昼名斩关，干上天罡，闭口突出，大利逃亡。
解曰：天罡加干，昼占青龙临之，所谓真斩关也。癸巳发用为闭口，若能谨慎语言，出其不意而突然以出，则利有攸往，谁能追而捕之哉。巳为闭口，亦为驿马。而末传又乘了神，故与动相宜。若冬春占此，官文两旺，举子必然登第，仕宦必得高迁。但干受辰脱，上乘青龙，不免欢喜中费财耳，
断曰；元首之课，贵神驿马，与官星交动。若更并年月吉将，其福未有艾也。
天时：风雨交加。家宅：六亲皆好，事业可图，三传递生，得人钦敬。功名：癸遁巳上，为闭口官星，不宜多事，交至中末，则大发矣。求财：财临支上，取之尚难。谒贵：得贵人欢心。婚姻：恐女不正。胎产：孕男且贵，产时亦易。求谋：诸事可成。疾病：当有肺病，医治可愈。争讼；无事。出行：昼占宜由陆路，夜占宜由水路。行人：马恋生，不能动身。盗逃：不得。兵战：有解甲息兵之状。
毕法云：鬼乘天乙乃神o。指南：壬午九月辰将加未，午命人占功名，曰；贵德宫星临年，月将青龙居干，且羊角相加(谓辰加未，辰有角星，未为羊)，应未年甲榜。岁居干后，日生青龙，先京职而后外任。但身禄不得地，岁君临嗔怒之所，恐为国家起见，不保其官。

丁亥日第五局　干上卯
课体：涉害，曲直，不备。
课义：人得传力，将传废宅，自取其祸，半危半吉。
解曰：木局生干，人得传力也。木局脱支，宅不因之而废乎。况天将俱属土，能克亥水，未临支上，又复克之，宅之废也宜矣。然此家宅之祸，由丁自取也。盖丁课在未，自上支门克支，支遂投卯而成木局，生身脱宅。其生也，其吉也。其脱也，其危也。两两相半，吉凶平分矣。此为回环格，乃三传俱在四课之中，又为干支相会，非不备课也。占凶凶成，占吉吉就。未与卯俱上克下也，涉害取用。未与卯俱四克，但未为孟上神，而又先见，故此课亦有用未发用者。
断曰：涉害之课，其机最深，类成木局，凡事丛杂，又名回环。止宜守旧则吉，不可妄动。
天时：木局主风。家宅：眷属丰盈居狭宅，宜增修以廓充之。功名：官文两旺，惟不利土年月时。求财：卯上有辛财，出旬可得。谒贵：昼占得贵人之力。婚姻：天后财神俱不出现，不必成。胎产：女胎坚固，而产则难。疾病：中风之症，有余之病，宜消道清理以治之。求谋：凡事可成。出行：贪恋家室，未必能行。失物：不远。兵战：彼此交通和好，大有轻裘缓带之风。坟葬：支来生干，葬之大吉。
毕法云：眷属丰盈居狭宅。指掌赋云：常贵共入官乡，当朝执政。心印赋云：未卯亥为正阳，遵发生之意。

丁亥日第六局　干上寅
课体：重审，四绝。
课义：交关且尔，妻财废弛，禄既空亡，守之何裨。
解曰：午与未合，寅与亥合，交关相合，非不美也。然寅上遁庚，为丁之妻财，今陷旬空，则废弛而无用矣。午为日禄，又系空亡，守之究何益哉。中传丑为干之脱气，末传申为干之病乡，皆不可投。又申为丁财，既被初克，又被中墓，全无气象。惟干上寅遁庚财，却又陷空，故不利于求财。虎乘午为用，谓之白虎内战，防有火灾。
断曰：四绝之课，最宜结绝旧事。禄神落空，即居显位，亦不免衿肘之患。惟年月太阳填实，方能丰富。
天时：昼占主风，夜占主雨。家宅：人宅虽安，虚名虚利。功名：出旬填实，便有所望。求财：财气甚微。婚姻：女占男吉，男卜女不吉。胎产：孕女，产不得顺。疾病：白虎内战，恐防增病，急求医治。出行：交车合，恐不能起程。行人：自至。兵战：无约而请和者，谋也，宜防虚诈。
毕法云：权摄不正禄临支，前后引从升迁吉，将逢内占所谋危。精蕴云：初传午居干后，末传申居干前，亦为前后引从，主有升迁之象。

丁亥日第七局　干上丑
课体：反吟。
课义：改变双双，丁马俱张，论讼难诉，闭口为良。
解曰：巳为双女，亥为双鱼，凡事主有重叠。且巳为驿马，亥为丁神，往来交错于三传之中，主事有变动，祸福皆不单行也。贵人作鬼来克，论讼难以分诉。发用闭口，惟谨尔出话，以远祸患，何用多其词说为哉。干上丑，昼占上乘太阴，乃日干生其上神，上神又生天将，名脱上逢脱，多虚诈不实。
断曰：反吟之课，反覆变迁，事皆未定。巳亥相加，重求轻得之象。
天时：主晴。家宅：比劫既多，财难得聚。功名：日德作官，将乘贵人，朱雀丁神值之，不日升迁。求财：不得。谒贵：必两三次，方能谒见。婚姻：昼占女子肥陋，夜占能饮。胎产：孕女不实。疾病：头目之疾，或患寒热劳病，大宜补火。出行：意在必行，从水路去。行人：不论远近，指日可归。逃盗：难捕。兵战：以主胜客，拓地千里。
毕法云：鬼乘天乙乃神o。指南：寅将加申占回奏，曰：龙神克战，课将反吟，官难满任。巳为驿马，上乘皇诏，主一任未了，二任又临，其降调乎。精蕴：占雨曰：丑为雨师，未为风伯，上乘常雀是无雨矣。三传水火往来，乃阴晴不定之象。火在南为离，水在北为坎。诀曰：坎离交变，日出淋漓。

丁亥日第八局　干上子
课体：重审，铸印，斩关。
课义：壬辰及子，支干双水，引从虽远，虎墓宜视。
解曰：干乘子水，支神遁壬亦水，两水克干，丁火安能当其灭没哉。初传巳，末传卯，引从支上辰在内，主迁修家宅之喜。但辰土临亥为拱墓，而白虎凶神乘之，大宜详审，不可轻动也。赖中传戌蛇冲辰虎，方不为害。占人年命在戌上，谓之破墓冲虎。或居巳上，二戌冲辰，众凶皆散也。
断曰：铸印之课，大宜求官见贵，君子占则吉。子水克丁，辰土克亥。若占官讼，必两败俱伤，所谓彼此全伤者也。
天时：大风无雨。家宅：身宅俱伤，惟贵家则吉，亦防孝服。功名：大吉。求财：可得，不宜取之太急。婚姻：女甚凶狠，成之不吉。胎产：主得贵子。谒贵：未必得见。疾病：肾水大亏，恐不能治。出行：墓神临马，不能动身。行人：即归。失脱：可以寻见。兵战：以主胜客，有万里封侯之象。
毕法云：支乘墓鬼有伏尸，彼此全伤防两损，制鬼之位乃良医。占验：九月辰将加亥占病曰：课得铸印，占病不吉。两蛇夹墓，白虎入宅。支墓临支克支，三日内必死。课经：未年二月，戌将加巳，亥命占功名，曰：岁月日命马俱在巳，发用又遇天魁太常，为官爵课，无官得官，有官进爵。

丁亥日第九局　干上亥
课体：重审，曲直，不备，回环。
课义：人丰宅隘，后失倚赖，三传皆空，昼将驵侩。
解曰：支来克干，为上门乱首。但亥卯未合为木局，生干脱宅，是人丰宅隘也。殊不知未亥皆空，而亥乃昼贵，既陷空地，后必失其倚赖矣。昼将皆土，又来脱干，特假三传之生，以暗肆其欺罔，非驵侩而何。卯为于之父母，乘太常临支，宅中必有婚礼之喜。或开设布帛酒食店肆，后必长进。回环之格，三传不离四课，凡事可成，惟不宜解释忧疑。亥加未，酉加巳，两贵立受克之方，难以干贵。
断曰：三传曲直逢空，有材大而不中绳墨之象。事从内起，祸由妇人，止宜守旧，不宜动作谋为。
天时：有雷无雨。家宅：平常，守旧则吉。功名：有文无官，冬季占则吉。求财：卯遁辛财，取之自获。谒贵：两贵受克，难于干贵。婚姻：女益男家，或系旧亲，成之吉。胎产：女胎不育。疾病：肝病，宜祈祷。求谋：止宜文书尊长之事。出行：未必遂意。行人：卯为门户，末传临之，行人至门。兵战；中止之象。
毕法云：鬼乘天乙乃神o，两贵受克难干贵，眷属丰盈居狭宅。指掌赋云：未亥卯为从吉，待时而动。又云：大吉小吉作勾陈，斗争田地。

丁亥日第十局　干上戌
课体：昴星，斩关，炎上。
课义：四虎来A，宜守术业，火局临木，受用不乏。
解曰：两寅乘虎，共四虎也，凡占至惊至危。戌墓乘蛇后临干，凶而不可守也。初传午禄，虽为旬空，赖龙合木将生之。又龙合为术业，故为可守。火局临于木上，木能生火，其生自不能已矣。且火能生干上神之土，而土生寅遁之庚，支财受用，岂得空乏哉。
断曰：虎视之课，发用无力，百凡未得称心。华盖覆日，又日生上神，主虚费百出，昏沉不乐。孤辰发传，主人有别离。
天时：主晴。家宅：昴星逢蛇虎，必多怪异虚惊。功名：龙化为蛇，日渐萧索。求财：寅上遁庚，虽得亦惊危之财。谒贵：无力。婚姻：女淫而恶，不可成。胎产：男孕，产时恐有惊危。疾病：年命遇辰，尚可望生，余难救。出行：干支俱生上神，防有失脱。行人：中传空亡，半途有阻。争讼：以凶制凶，反可为福。盗逃：中途匿藏。兵战：彼此相持，兵连祸结。
毕法云：避难逃生须弃旧，虎视逢虎力难施，华盖覆日人昏晦。秘要云：干上墓不可守，遂投初禄，却值旬空。弃禄再归干墓，终不可受。又投末传长生，奈逢白虎，止宜困守宅中，受惊危之长生耳，是谓避难逃生。

丁亥日第十一局　干上酉
课体：重审，间传，极阴。
课义：自用传辰，礼下于人，财为破碎，妻婢伤身。
解曰：干传干支，盖我有求于彼，自不得不礼下于人也。干上发用两酉，妻婢之象，乘破碎金煞，且火死于酉，绝于亥。丑加亥为遗泄，必因妻婢以丧败其身也，占者可以知所戒矣。占人年命在申，贵人拱定，必得两贵成就其事。日上见财，主妻不安，财不聚，末助初财，占婚尤的。丑加亥，夜乘太常，凡有求望，必涉水过桥。
断曰：重审之卦，贵人差迭，凡事少喜多嗔。三传又名极阴，而逢间传，进中有阻，事体不甚明白。
天时：主晴。家宅：间传凝阴，昏滞酒色，若年命上乘阳明之神，便可转凶为吉。功名：功名顺利，初时不无所费。求财：宜得贵人之财，但有分耗之者。谒贵：宜专心归一，莫使尖担两头脱。婚姻：可成，美而且贤，且日后家道隆盛。胎产：女孕，亦易产。求谋：百事可成。疾病：泄泻虚痨之症，求西北方医之则吉。出行：水陆皆通，前途无碍。行人：即归。逃亡：自归。兵战：无意于争，终归和解。
毕法云：昼夜贵加求两贵，我求彼事干传支，鬼乘天乙乃神o。古鉴：亥生人，五月申将加午占前程，曰：破碎加干，必因费财得官。九丑在宅，主淫乱。在本命，主贪色。末传又见丑作阴加在官星。太阴者，阴晦也，当因色而死。

丁亥日第十二局　干上申
课体：重审，连茹。
课义：三传财喜，人宅化鬼，仔细推详，病死墓矣。
解曰：申酉戌全是西方金气，为丁之财，诚可喜也。但生宅上亥子之水，化鬼克干，则美者翻不美矣。况丁火病于申，死于酉，墓于戌，财之险危，孰有过于此哉。官爻临支，若以财告贵，可以捐纳得官，占升迁亦吉。顺连茹申酉戌曰流金，如霜桥走马，凡事俱要小心谨慎。
断曰：重审之卦，连茹而进，有进易退难之象。事防再举，病防再发。支上神作鬼，凡有忧患，必然发自宅中。
天时：主晴。家宅：财旺生官，当有纳粟奏名之喜。功名：名利双全，有求必得。求财：春夏占之，必有所获。谒贵：夜占得贵人力。婚姻：昼占大吉。胎产：女喜，恐难产。疾病：干支夹定三传，恐有益胀关隔之症；秋冬占之更不利。求谋：皆吉。出行：陆路可行，水路恐有风涛之险。行人：先有信，即日可至。逃亡：不能远去，宜速捕之。兵战：客来生主，可得敌人之粮。
毕法云：后合占婚岂用媒，所谋多拙遭罗网，全财病体难担荷。指南：七月巳将加辰占逮问，曰：发用皇诏坐空，蛇虎二墓加临卯酉，此为墓门开，必至重叠死丧。又传将劫杀，丁火病死，墓绝俱见，全无救解矣。果廷杖死三人。

戊子日第一局　干上巳
课体：伏吟，元胎。
课义：昼虎甲申，夜龙马寅，迤逦克干，闭口无。
解曰：德禄发用而闭口，不可守也。动则逢中传之昼虎，末传之寅鬼，惊危甚矣。况初克中，中克末，末克干，迤逦克来，不为众人所欺乎。常人须防阴私攻讦，朝官须防台谏弹章。倘能深自检束谨慎，则发用之闭口，适所以自全也。巳为德禄美神，动而引入寅鬼，经所谓变克番为两面刀也。然而末寅复助初传之巳火而生干，必有人暗地相助，渐至亨嘉，所谓苦去甘来者是已。
断曰：伏吟之卦，官禄德马俱动，最利求官。且勾陈捧印，蛇生角，名利之途，利有攸往矣。末助初传，生起日干，荐举亦自有人，惟不宜年命上神克制寅木。
天时：风和日暖。家宅：胎神在支，当有胎孕；七月占，防有堕胎及鼓盆之戚。功名：谨言慎行，庶免过愆。求财：干上遁癸，戊与癸合，求财可得。谒贵：不见。婚姻：可成。胎产：男喜，或双生，产顺利。求谋：不能遂意。疾病：或停食伤寒，或噤口痢疾，日医得力，可治。出行：不能起程。行人：未至。兵战：各守疆界，主能胜客。
毕法云：虎乘遁鬼殃非浅，宾主不投刑在上。三车一览云：昼占白虎作长生，乃不幸中之幸。夜占青龙作日鬼，乃幸中之不幸。

戊子日第二局　干上辰
课体：知一，连茹，斩关。
课义：墓神覆日，丁处家庭，发用元武，盗贼后行。
解曰：辰为干之墓而覆日，自身昏滞矣。亥为旬丁而临支，家宅变更矣。元武为盗贼之神而发用，盗贼窥伺矣。其曰后行者，因戌在四课发用故也。三传自墓传生，为先迷后醒。申虎遁甲为鬼，可畏之甚，所谓虎乘遁鬼者也。况白虎临申，谓之含刀，其祸尤烈。戌虽临武，然能冲开辰之墓库。酉申虽泄干气，亦能制鬼，可以化凶为吉。
断曰：知一之课，进退踟蹰，必先退而后进。虽迟无咎，事有关隔，亦防失脱。夜占不免私意重叠也。
天时：阴而不雨。家宅：防失脱：有变更，又有恩中招怨之象。功名：不能遂意。求财：彼虽有财，而已有懒取之意。谒贵：不得力。婚姻：不利。胎产：女喜，难产。疾病：因财喜饮食得病，辰戌冲墓，子孙出现，尚可医救。求谋：凡事皆有阻隔。出行：墓神覆日，魁坐天门，不能出外。行人：将至。逃亡：捕之不获，恐防反噬。兵战：宜静待之。坟葬：乙庚立向，可以发丁。
毕法云：魁度天门关隔定，虎乘遁鬼殃非浅。指掌赋云：戌酉申为反驾，主行肃杀之道。照胆秘诀云：日阴克日日戴墓，暗钝抑塞多龃龉。纂要云：亥为财，乘丁加支，必因妻财而动。

戊子日第三局　干上卯
课体：重审，励德，间传，极阴。
课义：彼次遭苦，常防门户，仕宦如逢，荣耀宗祖。
解曰：戊被卯克，子被戌克，是人与己皆受其殃也。卯为门，子卯相刑，则门户有不安之象矣。然丑居卯上，贵人临之而作日之官星，则功遂名立，荣耀宗祖之兆也。雀鬼加干，朝官恐遭弹劾，不宜上书言事。辰主新而戌主旧。卯与戌合，木能克土，凡事皆宜弃旧图新。中末亥酉，当戒酒色。
断曰：以下克上，凡事有抑塞之象。传见极阴，更见阻隔，亦防阴小有灾。大吏主有升迁，小吏须防降黜。
天时：主晴。家宅：干支上神相合，人宅安和，但宜禁酒色。功名：贵官相加，利于仕进。求财：本分之财可得。谒贵：昼占主贵人来助。婚姻：不吉。胎产：漏胎，难育。疾病：因口舌是非而起，遂成郁隔，医治有效，宜谢土神。求谋：事不由己。出行：陆路可行。行人：渐次可以到门。逃亡：日久自露。兵战：勾能制武，宜先动以胜之。
毕法云：彼此全伤防两损。课经云：天乙立于卯酉，为励德课。盖卯酉为阴阳交易之位，贵人由之而迁易。如日辰阴阳在天乙后，为微服格，主君子迁官，小人退职。如日辰阴阳在天乙前，为蹉跎格，主小人进职，君子退位。

戊子日第四局　干上寅
课体：涉害，元胎。
课义：身及初传，皆被鬼觇，墓恃申酉，甲乙天干。
解曰：寅临干作用，乃日之鬼。若恃支上之酉，末传之申，可以去祸。殊不知申酉遁甲乙，尤添鬼力，乌足恃哉。三传寅申相冲，是末克初传也。然申金生亥水，亥水生寅木，则又三传递生，而自下生上，更为有力。仕宦值此，必有暗中荐举之人。夜占乘龙，前程尤为远大。
断曰：涉害之课，事出多端，又名元胎，凡事有更新之象。干上神作日干明鬼，支上遁乙，作日干暗鬼。庶人占此，必当官讼连绵，急切不能了结。
天时：昼占晴，夜占雨。家宅：仕宦吉，常人凶，防婢妾起祸。功名：官星临干发传，利于仕进。求财：支财受生可望。谒贵：不宜。婚姻：财官俱全，可以成姻。胎产：女孕，恐防有伤。求谋：小利可觅。疾病：寅鬼居干，甲虎末传，除一病复增一病。出行：青龙临马，到处亨衢。行人：即至。捕逃：难获。兵战：干支交脱，力屈财殚。
毕法云：虎乘遁鬼殃非浅。古鉴：子将卯时占升迁，曰：戊课在巳，午为青龙，去干一位，主来年升。支子至午七位，于十二月数至午，当至来年六月。午火生干寅，寅上见亥，亥中有壬，当在壬寅日。文视青龙，武视太常，凡占仿此。

戊子日第五局　干上丑
课体：昴星，龙战。
课义：昼龙遁甲，有贵可压，闭口随时，虎藏槛柙。
解曰：申为白虎本位，乘龙蛇而遁甲鬼克干，至恶也。丑贵临日，申之墓也，其势可以压伏。发用巳火，又能克之，不待言说。虎之势，自然潜消于槛柙之中，而不敢肆其狰狞之性矣。课传子与丑合，巳与申合；发用巳与申合，末传丑与子合，阴神辰与酉合，所谓上下喜忻三六合也，凡事和合可成。
断曰：用起昴星，为虎视课，常有履尾A人之忧。又名龙战，常有朝乾夕惕之象。但巳申福禄交并，干支三传，一团和气。吉事多成，凶事亦能免祸。
天时：无雨。家宅：人宅相宜，举动顺利，昼占更吉。功名：不显。求财：支财受上辰之生，而与贵人相合，求财可得。谒贵：昼占得贵人帮扶。婚姻：可成，昼占女子端静而美好。胎产：男喜，须得冲干支之日月，产方须利。求谋：诸事皆成。疾病：微恙，不妨。出行：迟疑未决。行人：未能即归。失脱：寻之则获在西方。逃亡：自归。兵战：昼占吉，夜占凶。坟葬：有白蚁食尸。
毕法云：交车相合交关利。课经云：未临亥为贵登天门，六神藏，四煞没，凡谋亨利，四孟月占尤的。缘四维为月将也。指掌赋云：丑遇天空为矮子，会申而为和尚。

戊子日第六局　干上子
课体；重审，循环，赘婿，不备。
课义：循环不已，马载虎鬼，财自天来，进退难矣。
解曰：三传不出四课，格号循环，吉凶皆不能成。止宜守旧，不宜动作。子水上乘龙蛇，临干作用，可谓财自天来，不待谋求者矣。但末传寅马乘虎作鬼，常人须防疾病官非。若进而取财，则引入空乡。退而守静，则传归虎鬼。进退之间，实为两难也。支神临干，为戊所克，曰赘婿课。此为舍己从人，身不自由，凡事不快。
断曰：重审之卦，又名不备。占者必有节目未周，有始无终之象。若能屈意相从，委随同众，艰难中亦能进步。
天时：夜占有雨。家宅：财气甚好，从辛勤得之，犹恐所费不得其当。功名：有空名而无实际。求财：必得。谒贵：空不得力。婚姻：财爻独实，可成。胎产：课传见三胎神，必有重叠作胎。求谋：凡事宜急求之，迟恐不成。疾病：脾家之病，须治肝气。出行：资斧甚丰，但马陷虎空，不能行。行人：将至。失脱：在家中寻可得。兵战：千里运粮，士有菜色。
毕法云：彼此猜忌害相随，不行传者考初时。纂要云：寅加末，乃虎鬼作日之驿马，凶祸尤速，占讼必得罪于远方。订讹云：戊子日子临戊，有女子疾病，就人财物事。心镜云：阴阳不备是芜淫，上之克下缘夫过，反此诚为妇不仁。

戊子日第七局　干上亥
课体：反吟，高盖。
课义：身上财丁，动即虚声，来往空陷，凶吉平平。
解曰：财加干上，丁神临之，定主变动。动即虚声，不能得实。盖由午乃旬空，子往临之，来往空陷，曰吉曰凶，俱无足据，虽动亦何益哉。巳为德禄文书，临亥为德禄在天门，占会试无有不中者。三传子午相冲，主道路驰逐，空逢冲则暗动。又曰：冲空则实，今子是日建乃不空者也。以子而冲午，则午亦可以因冲得实矣，是虽空而不空者也。
断曰：反吟之卦，有高岸为谷，深谷为陵之象。凡事无凭，但当久动思静。若来去俱空，又不以动论。
天时：夜占有雨。家宅：课虽六冲，可问名利；但午为刃，昼虎居之，不无刑伤之事。功名：利于京官，不宜外任。求财：财居干头，守旧则得。谒贵：两贵事蹉跎。婚姻：夜占青龙天后入传，所嫌者空耳。胎产：孕子坚牢。疾病：寒热往来之症，若逢生气冲克，方为有救。求谋：凡事只许得半。出行：吉神在于，陆行得意。兵战：客胜于主，宜先动以制之。
毕法云：来去俱空岂动移。指要云：反吟课，动则宜，静则扰，主有两事。惟旺相始宜，所主皆速。课经云：阳日反吟，为德丧禄绝。秘要云：午子午，三交高盖，惟恐文书不实，尊长者厄。正月占，午为死气，防父母有疾。

戊子日第八局　干上戌
课体：重审，铸印，斩关。
课义：传课循环，往赴财乡，干禄尤吉，鬼助生方。
解曰：三传巳戌卯，不离四课，是传课循环也。巳禄为戊之本位，临干支上，取子之财，非往赴财乡而何。巳禄发用，若占吉事，定然成就。卯为日鬼，而生巳火，则鬼反来助我生方矣。戊以子为财，取之可也。然戊藏于巳，而巳火则受子之克，是又变而为乱首矣。财之争夺，皆起乎此。取舍与受之间，亦不可不慎之也。德禄生气入传，有官人最喜末助初生。
断曰：铸印乘轩之课，又名德庆。盖巳为德神，加子发用，为德庆课。善莫大于德，德能利物济人，转祸为福。
天时；求晴得晴，求雨得雨，冬占有雪。家宅：诸事和同，家有善气。功名：大吉。求财：如意。谒贵可以倚仗。婚姻：虽阴不备，女子却好。胎产：男喜，主生贵子。求谋：诸事皆吉。疾病：夜占脾病，初病不妨，久病难治。出行：得意遨游，万里前程。行人：干临支上，必然到门。失脱：不远。兵战：奏凯旋师。
毕法云：权摄不正禄临支，传墓入墓分憎爱。占验：卯年二月亥将加午，占复巡按，并吏书缺，曰：铸印乘轩，日禄临支，末传太岁作官，定有差遣，代天巡狩。四墓加生，有已废复兴之象。其不复吏书者，以四课不全，故占二得一也。

戊子日第九局　干上酉
课体：元首，润下。
课义：夜雀从魁，禽类生财，斗博大获，卜宅兴灾。
解曰：酉为从魁，夜占乘朱雀而生干之子，是禽类生财也。若斗禽相博，可以大获。宅被辰墓所克，其兴灾祸也宜矣。干上巳酉丑，会成金局，支上申子辰，会成水局。金生水，是人生宅也。金泄戊之气以生支，必因改造房屋，以致虚耗而人受困者。盖三传之财虽旺，恐所得不足以偿所失也。
断曰：三合水局，有财有喜，凡事皆一团和气。但恐财多，反不美耳。又支上见辰，干上见酉，皆为自刑。正所谓合中犯煞蜜中砒也。
天时：阴晴相半。家宅：妻妾不和，婢仆有口舌。功名：甲乙遁于申酉之上，金能克木，财虽旺不能生官。求财：义利上要分明。谒贵：见贵可以得财。婚姻：不吉。胎产：女孕易产。求谋：可以觅利。疾病：勿药有喜，但恐饮食翻覆。出行：水路防失脱。行人：心虽懒归，身已到家。逃盗：可获。兵战：外虽议和，终被侵凌。坟葬：穴中防有水。
毕法云：干墓并关人宅废。秘要云：辰加子上，昼夜皆乘元武，夫妇不能一心，亦防荡u。纂义云：金局月占此，非逃亡，即有失脱。袖中金云：申子辰局，主淹留屈伏，亦主丛杂。

戊子日第十局　干上申
课体：蒿失，三交。
课义：初遥传空，凡占力轻，宅中失耗，休倚贵庭。
解曰：蒿矢发用，既无力矣，官星又临空午，末传复乘败气，为力愈微也。卯刑子而脱支，宅中失耗尤多。二贵入狱，凡事岂可倚仗乎。凡四仲日占，四仲加支，仲神发用，将乘阴合，为三交课。是谓四正四平，互刑互破，无孟可隐，无季可奔。六阳日为交罗，六阴日为交禄。若年命乘吉，日用旺相，即为高盖乘轩，占者大吉，不论三交。
断曰：蒿矢逢空，凡事虚声，有门户动摇之象，或阴私不明之情。四仲月占，尤为不吉。
天时：昼占雨，夜占晴。家宅：干支俱脱，恐有盗窃之事。功名：上下相刑，不得头绪。求财：不虚所望。谒贵：贵不著力。婚姻：不可成。胎产：男喜，产已临期。求谋：不甚和洽。疾病：病从内起，日渐平复。出行：马不出现，尚无行期。行人：尚未能至。官讼：有头无尾。逃亡：去远难获。兵战：营中彼此俱有猜疑离间之事。
毕法云：不行传者考初时。课经云：午加酉为死交，酉加午为破交，反吟为反目交，皆不能成合之象。有正禄则为四正，无正禄则为四散，必有三四人交往。秋占卯将，斗系丑未，为二烦课。玉成歌云：三交吉凶皆因内。

戊子日第十一局　干上未
课体：重审，u女，登三天。
课义：自墓传生，递相欺凌，昼虎遁甲，利害交并。
解曰：辰，干之墓也。申，干之生也。自墓传生，则先迷后醒矣。干上神克支，支上神克干，互相克害，凡事有离散之象。水土长生居申，而昼虎临之，又遁甲鬼，利与害不交并乎。申虎遁鬼，凶之至也。但陷空而复居午之克地，凶者不凶，醒者亦终不能醒，徒受辰之墓库而已。
断曰：重审之课，事当三思。干上逢空，在我无忠信之实。末传遁鬼，在人有魑魅之情。彼此交欺，了无凭据，又鬼墓加干，幸值旬空。若逢年月填实，祸必重生。
天时：密云不雨。家宅：人宅受欺，一生不足。功名：不成。求财：得非本分。谒贵：不甚得力。婚姻：不宜成。胎产：虚喜，不得实，占产即生。疾病：肝家之病，不能即愈。求谋：凡事昏迷。出行：顺风扬帆，瞬息千里，但恐同伴不得其人。行人：不来。官讼：始虽互欺，终却蛇尾。逃亡：只在近处，不能远遁。失脱：可寻。兵战：师劳财匮，彼此交困。
毕法云：空上逢空事墓追，罡塞鬼户任谋为，夫妇芜淫各有私，虎乘遁鬼殃非浅，不行传者考初时。课经云：辰为天罡，寅为鬼户，辰加寅为塞鬼户，众鬼不能窥觑，大宜逃灾避难。

戊子日第十二局　干上午
课体：知一，连茹。
课义：虚生无益，传逢全克，昼贵伤支，龙合夜贼。
解曰：午乃旬空临干，徒有生之名，而无生之实。三传寅卯辰，纯是东方木气，故为全克。昼贵丑土克支，夜将龙合，又去贼干，人宅受伤，动静皆非计也。干上午，虽是生我之神，奈是旬空，所谓见生不生也。生我者既空，岂宜三传寅卯辰，鬼局伤身乎。经曰：费有余而得不足，此类是也。
断曰：连茹之课，纯乎官局。惟仕宦占之最宜，常人多有灾耗不宁。犹幸午空，文字虚惊而已。
天时：不晴。家宅：父母落空，恐长上有灾。功名：官鬼成局，春占大妙。求财：财受克，所得亦薄。谒贵：贵人在宅，求之可见。婚姻：昼占可成，系贵家女。胎产：胎防堕，产即生。求谋：凡事不能称心。疾病：脾病，秋季防增。官讼：不止一处衙门，和解则吉。出行：日上空亡，半途而返。行人：传进未至。逃亡：辰居末传，不寻自归。兵战：蓦有一路兵来，主客皆受其殃。坟葬：龙穴皆好，惟水法受克。
毕法云：所谋多拙遭罗网，鬼贼当时无畏忌，费有余而得不足。璧玉经云：三传皆鬼，引起干上之午，反为羊刃，其凶难免，如亥子本命稍轻。课经云：寅卯辰木局，春占木旺贪荣，无意克土，夏秋其祸乃发。

己丑日第一局　干上未
课体：伏吟，自信，稼穑。
课义：支传干上，彼求己向，可畏之因，昼夜天将。
解曰：初传支上，末传干上，自支传干，必是人来向我委托，吉凶皆成也。三传比劫，无非干支同类，大有损于妻财。况昼夜天将，非蛇即白虎，皆能生灾作祸。太阴并戌曰被察，亦主怪异蔽匿，或小人诬谮，皆可畏也。
断曰：此伏吟自信之卦，伏而未发，屈而未伸，静则安，动则滞。自信其柔，以与世接。身孟动而不得，家孟静而不宁。况稼穑卦本艰难，又逢土日，沉滞弥甚。凡事逼迫，不由自己。末传旬空，百事无就。
天时：霾雾湿蒸，后见风雨寒冱。家宅：不宁，多见惊恐。婚姻：不用。胎产：防聋哑不实，若临产则立下。功名：淹滞无成。求财：反有损失。投谒：不相合。疾病：主在脾，久病不利，暴病无畏。失脱：宜急寻不远，逃者或匿邻家。出行：不得出，出亦即返。行人：立至，否则在彼处未动。争讼：主争田土事，有人唆弄激拨，后必解。兵战：有惊恐，众心疑畏不宁。坟葬：不安。
毕法云：彼求我事支传干，宾主不投刑在上。课经云：卦无丁马，而占人年命上乘魁罡，及在亥者亦主动。指掌赋云：逆传四季丑戌未辰。春越库，散财不以其道。夏转魁，委任不得其人。秋煞墓，势将兴而将起。冬伏阴，机渐收而渐藏。

己丑日第二局　干上午
课体：重审，退茹，励德。
课义：因贵失禄，丁马相逐，文书不利，婚姻急速。
解曰：贵人发用，为日之财，而冲克午禄。得初传之贵，则失干上之禄也。中传亥遁旬丁，又为支马，相逐而来，为远动求财之象。午乘真朱，其属为文书，今旬空禄失，则不利于文书矣。子加于丑，夜乘太常，牛女相合，吉礼可以速行也。
断曰：此重审之卦，连茹逆传，事多不顺。退中有进，宜详审后行，不可肆意妄动。上神生日，凡百皆宜。子丑相加，人情必合。惜午禄空亡，又遭初克，未免虚喜虚声，美中不足耳。仲夏月遇之，所谋皆能如意。
天时：求雨即得，求晴难晴。家宅：和合，主有喜庆之事，防遗失文书。婚姻：必成，且见和美。胎产：恐系虚喜，占产立下。功名：虚名，未得实际。求财：当得贵人扶助，或远行求之。疾病：主虚，不进饮食，迟愈。失脱：宜寻。出行：远行有财喜。行人：即至。争讼：主争财，有解，原告多费。兵战：吉利。
毕法云：空上逢空事莫追。课经云：干支上下相合，为和美课。又合神发用，占人年命，俱乘吉将，为合欢课。但干支上下，又交车作六害，主彼此相谋，不宜交关用事。指掌赋云：子亥戌为重阴，安嘉遁之贞，宁甘没齿。心印赋云：子丑相加事必成，更逢吉将转欢欣。

己丑日第三局　干上巳
课体：重审，间传，时遁。
课义：宅用马丁，迁移难任，临事闭口，课传五阴。
解曰：亥乃丁马，临支发用，其宅必主迁徙移动。巳乃旬尾，临干坐空，遇事且宜闭口深藏也。四课巳卯亥酉，三传亥酉未，共见五阴。若占人行年本命，更值丑字，亦可谓六阴相继尽昏迷矣。
断曰：此重审之卦，逆退间传，事由内起，多关妇人，尊上无势，有不顺之情。后武同行，有不正之象。虽上神生日，而惜坐空乡。纯阴用事，主客不和。身空暗而莫诉，宅动摇而不宁，纵曰利于求财，亦复蹉跎难遂。
天时：重阴久雨，罕见日色。家宅：主北向幽暗，防有奸私。婚姻：难成，亦不宜。胎产：胎神坐长生，胎安产不吉。功名：出自私门，或由财贿。求财：主因妻财动，或得之暧昧。疾病：主阴症，或不语，反覆难愈。失脱：宜寻。出行：宜，且止。行人：即来。争讼：主为奸私之事，或因妻财致讼，宜和。兵战：不利。
毕法云：龙加生气吉迟迟。课经云：干上巳，昼将六月占，青龙乘生干之神，又作月内之生气，主徐徐发福。订讹云：亥酉未为时遁格，盖酉为太阴，未中遁丁为玉女，利隐遁潜形。自亥传未，如人入幽暗潜身，有识时肥遁之象。君子占之则吉，小人反为凶也。

己丑日第四局　干上辰
课体：昴星，掩目，天烦。
课义：叠值魁罡，远涉他乡，贵财发用，无礼须防。
解曰：天罡河魁，既临日辰之上，又入中末两传，可谓层见叠出矣。魁罡为变动之神，定主身宅不宁，他乡远涉也。子为日财发用，昼乘贵人，必得贵人以财相助。但子加卯上，虽曰励德，亦须防无礼之刑也。
断曰：此昴星之卦，亦名冬蛇掩目。阴性从地，其气下沉，伏而视之，潜藏则吉，躁动则凶。占者事必循理，提防暗昧为佳。干支上魁罡冲击，其象主动。但缘墓覆昏沉，又柔日昴星，伏匿万状，终不能动耳。
天时：有雨。家宅：不宁，防有奸私口舌。婚姻：不吉。胎产：防不实。功名：可因财而得，却防暗损。求财：或因势要，或由田土，皆可得。投谒：有门路，可获利而返。疾病：主脾疾，烦懑阻隔。失脱：宜寻。逃亡：恐投势家。出行：百端阻滞，不能动身。行人：未归。争讼：或争财，或争田土，久而不和。兵战：昼占得利，夜占防伤损。
毕法云：宾主不投刑在上。课经云：魁罡加日辰，犹人遇凶神。重土闭塞，必须斩关而出。未为玉女能获身，子为华盖能掩形，太阴地户主潜藏，天乙神光能庇佑。但冬蛇伏匿，中传坐空，不能动也。

己丑日第五局　干上卯
课体：涉害，从革，蓦越。
课义：传入宅上，俱为脱诳，身既乘鬼，赖此保障。
解曰：卯为日鬼临日，夜乘六合尤甚。支上乘酉，三传会成金局，又归宅上。众金来盗土气，其为期诳，不可言也。然终赖此，得以制卯鬼之恶，除日干之灾，反为身之保障，虽被脱诳，亦所甘矣。
断曰：此涉害之卦，合从革之局，事端两歧。多历难辛，萌芽孟就，又被阻隔。静而惶惑，动则乖张。喜卯来见酉，虽脱干而能制鬼。合中不足，冲反有功。失在始而得在终，难于前而易于后，革故鼎新，因盗获福。
天时：始患多风，继得雨润。家宅：虽多耗费，却无灾咎，主出名医。婚姻：忌。胎产：胎神坐墓，空上逢空，防不实。功名：官坐空墓，为子孙耗脱之象。求财：初见耗折，后少得利。疾病：主在肺，或筋骨，虽虚不防；家有幼辈，善能治疗。失脱：难寻。出行：多费而有阻。行人：即归。争讼：耗财而终得解散。兵战：吉凶相半。坟葬：昼占兆吉。
毕法云：虎临干鬼凶速速，制鬼之位乃良医。秘要云：凡喜见官鬼者，惟妻占夫，及有官人，不宜鬼空及被制，余皆以鬼为凶，喜有制也。指掌赋云：巳丑酉为反射，怀杀伐以酬恩，日生三传，财原必耗。

己丑日第六局　干上寅
课体：重审，斫轮，四绝，罗网。
课义：寅卯两木，灾祸相逐，夜贵入宅，祛殃降福。
解曰：寅加日上，卯发初传，两木并来克身，灾祸相逐，宜不可逃矣。喜夜贵在申，来临丑宅，于以制寅卯而扶己土。殃不由是而祛，福不由是而降乎。鬼助末传生干，是谓引鬼为生，亦主先凶后吉。昼占帘幕临支，士人得之亦利。
断曰：重审之卦，格合斫轮，主先历艰难，后得成就。卯为车轮，加申为斧斤斫削。更喜戌工为印，白虎催官，土日得之，亦名流转。仕宦极为佳兆，常人不宜。
天时：昼占主雨，夜占主风。家宅：必有科第，门列旗杆。婚姻：未成。胎产：不宜。功名：大吉，宜正取之。求财：不得。投谒：未和。疾病：大忌，夜虎乘卯鬼，为棺椁之象。失脱：远去。出行：赴官吉利。行人：在道，或遇丧车，或遇轩冕同行。争讼：大有忧患。兵战：宜慎。坟葬：父爻乘昼虎坐墓，主父母墓中生白蚁。
毕法云：制鬼之位乃良医，常问不应逢吉象。指南：庚午年寅将，一县令占人觐考选。课得斫轮，日上天吏官德，坐于空墓，阴神酉制之，必有明暗相攻，不得翰林铨部。卯官乘元武发用，中传朱雀主言路，末传白虎主风力，必得垣中。历迁都宪，巡抚东方。宅上子孙乘帘幕贵人，又作长生学堂，当有贵子，由科甲入翰林也，后皆如言。

己丑日第七局　干上丑
课体：反吟，无亲，淫佚。
课义：往来相会，丁马并至，动可取财，守之无利。
解曰：干支上下，不出丑未二字，往来相会。亥独发用，既为日财，又为丁马。动而之传，财可得也。若但守干支，丑未内外反覆，动而不动，行而不行，终无所利矣。
断曰：此反吟无亲之卦，取丑中癸水，遥射巳宫丙火，以巳上亥神为用。如傍井倚栏，斜冲射之，不出井外。主上下暌隔，彼此忧疑。直道难容，旁求易就。一身两用，动则相宜，静则反扰。末传坐空，实事消磨，虚惊亦散。
天时：多雨，时止时作。家宅：不宁，或有嫁娶喜事，或防男女奸私。婚姻：往来和合，恐非正礼。功名：屡劳心力，恐终未遂。求财：宜动以取之，或因妻财而有动。疾病：得之财色，反覆不一，暴病有解，久病不吉。失脱：勿寻，逃亡勿追。出行：傍徨不定，终不成行。行人：将近复远。争讼：反覆，终得解散。兵战：无利。
毕法云：后合占婚岂用媒，来去俱空岂动移。指要云：井栏射取传，占事难成易破，虽遇吉神，亦是半遂。又云：反覆不定，病主两症。中黄经云：六合从来福遂佳，乘于巳亥远天涯。神将论云：登明乘六合为小儿，木到亥上方生故也。乘蛇主哀哭。

己丑日第八局　干上子
课体：知一，铸印，励德。
课义：先冲后击，交后有益，末助初生，如砒在蜜。
解曰：子午丑未，干支上下交冲。而子未午丑，干支又各自相害，为先冲后击之象。午与未合而生日，子与丑合而为财，交车相合，交关利益也。末传卯助初巳而生干，如蜜之甘；然卯又径来克干，如砒之毒，其生克倚伏如此。
断曰：此比用知一之卦，事有两端。察其同异，舍远就近，舍疏就亲。信里生疑，恩中起怨。格名铸印，兼号乘轩。常人得之不宜，仕宦见之大吉。但驿马六合，惜坐空乡，犹非真体。仲夏月占，方合格也。
天时：子亥坐空，每作风雨之势而不成。家宅：仕宦而出，宅空吉利，常占有灾，妨损妻财。婚姻：不利。胎产：胎不实，产即下。功名：大吉之兆，嫌贵人禄马俱空，必五六月占始佳。求财：所得轻微。投谒：好处生嗔。疾病：凶，尤忌占妻病。失脱：难得。出行：宜上官之任，余无利。行人：必归。争讼：难和，容忍为上。兵战：不利，先难后易。
毕法云：权摄不正禄临支，彼此猜忌害相随。课经云：昼贵临身，而朱雀乘戌克之，为贵人忌惮格，告贵无益。袖中金云：铸印主官禄迁擢之象。不见太阴天马，即非真体。常人反生灾，且为事迟钝。

己丑日第九局　干上亥
课体：涉害，从革。
课义：丁马载财，传局生来，启齿便得，闭口无灾。
解曰：亥为日财，丁马载之，来加日上，而三传会成金局生之。酉类为口窍唇舌，故一启齿，便可得生财之益也。末巳为旬尾，昼虎夜武而临宅上，闭口谨言，乃免灾咎。
断曰：此涉害之卦，合从革之局，事多险阻，心费机关。孟上神发用，主狐疑反覆。有气则革而增进，无气则革而退失。酉加巳为愁课。又将得后武，盗其金气，名从革不革，得六合亦主孟动未能。
天时：多燥风，有雨不大。家宅：虚耗，又凶将闭口加宅，主有灾患，不能明言。婚姻：不宜用。胎产：胎坐长生，胎安产凶。功名：不利，勿入私门，徒有耗失。求财：先费后偿，宜索债负。疾病：主在肺及筋骨虚弱，不妨。失脱：主为喜事中失脱，或随身婢仆。出行：有惊多费。行人：即至。争讼：惊忧百出，宜用贿央情。兵战：不利。
毕法云：昼夜贵加求两贵。课经云：金局须脱干气，而生起日财，名为取还魂债。古鉴：寅将占失物。酉发用，其类为妇人，又为金钗之属。加巳乃长生之地，不落空亡，又是三合金局，其物不失，现在炉灶灰中。寻之果获。指掌赋云：酉丑巳为献刃，远近俱被其伤。

己丑日第十局　干上戌
课体：昴星，二烦，励德。
课义：三奇昴星，昼盗兼刑，魁罡并现，动不容停。
解曰：昴星俯视，初传得午。中末干支上神，己日元遁，得甲戌、戊辰、庚午，合地上三奇甲戊庚之局。昼占用神，空上逢空。中戌乘雀加日，必见盗脱。戌刑日干，丑又刑戌，辰午亦皆自刑也。课传魁罡叠见，动作非常，不容自己。
断曰：此冬蛇掩目之卦，暗昧不明，进退无据。虽午加卯为明堂，主万事昌隆，遇凶成吉。奈午值旬空，孤辰发用，凡占多虚少实，止利僧道九流。又地上三奇，用空而奇精有损，其福顿减。又为天地二烦，却反喜用空而仲神无气，其祸亦散也。
天时：求晴得阴，求雨得风。家宅：主有田土斗争之事，正五九月防有火惊。婚姻：不宜，亦不成。胎产：恐胎临死败，不吉。功名：虽有意外之遇，却无实际，且防同辈暗损。求财：劳多获少。疾病：主脾病虚热，暴病不妨，久病凶。失脱：难寻。出行：有忧难，难中有喜。行人：先有信至。争讼：公事昭彰，不利私暗，主争田土屋宅。兵战：不利。坟葬：主坟前多空地，或见惊怪，或起争端。
毕法云：尊崇传内遇三奇，空上逢空事莫追。袖中金云：卦如冬蛇蛰藏，掩目不动。事多隐伏于内，犹豫惊恐。指掌赋云：昴星如虎对立视，俯仰以卜远近之忧危。言杀气至酉而盛，阴阳无克，乃从至阴处，讨出消息来也。

己丑日第十一局　干上酉
课体：元首，间传，迎阳。
课义：败中藏慝，卯木入宅，外勾里连，两贵烦剧。
解曰：己土败于酉，酉临干上，又旬遁为乙鬼，至恶也。辛卯入宅发用，且脱且克。又为日鬼，自宅中而出，是谓外勾里连。昼贵入狱，夜贵受克，两贵烦剧，干之必怒也。
断曰：此元首之卦，以尊制卑。事由男子，正大光明，利于先举。但外来克内，干上又逢脱败，主客互相冲击，其象不和，必循理而行，斯无悔咎。
天时：先见风及雷电，雨迟至。家宅：人宅俱耗，防子孙脱漏之事。婚姻：不宜。胎产：胎坐日墓，不安。功名：可得，防以私门致败。求财：主为病讼所耗。投谒：不和，防见怒于贵人。疾病：有祟，宜破财。失脱：不获。出行：未利，反利阴谋逃窜。行人：尚远。争讼：防有指唆，内外勾连，不宜托势。兵战：昼占不利，夜占大胜。
毕法云：两贵受克难干贵，罡塞鬼户任谋为。指掌赋云：卯巳未为迎阳，鸣高冈之鸾凤，占事宜速就，稍迟则无气矣。指南：甲申年五月午时，日旁大晕围绕，众以为瑞，因就午将正时，占得此卦。发用元武，克干克支，夫干为天位，而乘败气。支为社稷，而见死神。岁君临灭没之方，贵人入囚辱之地，何瑞之有，果然。

己丑日第十二局　干上申
课体：元首，进茹，罗网，正和。
课义：三传克日，夜贵临吉，或蒙神佑，利卜官秩。
解曰：寅卯辰亦号木局，三传皆为日鬼，其势不可当矣。喜夜贵在申，金可制木，来加干上，足以拒鬼而护干，不啻蒙吉神之佑也。常占得此，为遇患有救。惟仕宦者占之，为德高官显，生贵临身，吉无不利也。
断曰：此元首之卦，顺进连茹。三传皆官，贵常临日。日德在宅，发为用神。主忠孝积善之家，有甲第显荣之庆。春占尤利也。常人防官非口舌，或病患相侵。虽有救神，亦宜谨慎。
天时：屡有风患，得雨而解。家宅：朱雀克宅，防火灾，或防病讼。婚姻：后克龙，干上克支上，主不成，成亦不利。胎产：丑加子为腹胎格。功名：占试得中，居官宜慎。求财：劳动而所得微细。疾病：家鬼作祟，宜作福祷神。失脱：或因喜事宴会，或主婢仆偷窃。出行：宜谒贵。行人：将至，有阻。争讼：必藉人调解，可以无患。兵战：宜慎。
毕法云：所谋多拙遭罗网，鬼临三四讼灾随，众鬼虽彰全不畏。课经云：支上有鬼，引入鬼乡，为家鬼取家人，赖干上食神为救。然必先有惊危，后稍无畏。如食神是贵，必得贵人力也。指掌赋云：寅卯辰为正和，展经略而沐浴恩光。

庚寅日第一局　干上申
课体：伏吟，自任，元胎，六仪。
课义：禄马随身，两虎并临，居官极品，俗庶灾身。
解曰：申为日之德禄，又乘驿马临身发用。中传蛇生角，末传勾陈捧印，仕宦占之，大为吉兆。申本虎也，以居官言之，二虎入庙，为威权显赫之象，必登极品。俗庶不足以当此，必有讼狱之灾矣。
断曰：此伏吟自任之卦，课传皆孟，格合元胎。伏而未发，隐而未明。静则相宜，动则反滞。君子守正修德，则应禄马俱临之吉，旬仪发用之祥。富贵显庸，亨通无比。若常人无德，反主生灾作祸。
天时：风雨时至。家宅：干支互绝，宜与人兑换屋宇。婚姻：昼占不宜，夜占可用。胎产：春占安，夏占防损。功名：文主高第显荣，武主功成衣锦，躁妄者不吉。求财：大有所得，防为病讼所耗，或为兄弟分夺。疾病：昼占大凶，久病及老人小儿尤忌。失脱：可得，逃亡必获。出行：如意。行人：先有信，在路将至。争讼：不吉，静以待动者得胜。兵战：昼夜不宁。
毕法云：任信丁马须言动，宾主不投刑在上。课经云：伏吟交车冲，不论亲疏，主先合后离。父子、夫妇、主客、兄弟皆然。袖中金云：寅日用申巳，凡占主刑中之合，薄有所就，出行则可。

庚寅日第二局　干上未
课体：知一，退茹。
课义：夜贵墓身，昼贵墓庭，三传虽水，两丙一丁。
解曰：未临夜贵，本辰墓也，今覆日上。丑临昼贵，本日墓也，今覆辰上。交互相墓，两贵蹉跌矣。三传子亥戌，亦名水局。水虽能制日鬼，而亦脱日气。况旬遁丙子丙戊丁亥，两丙一丁，皆为暗鬼。若嫌日上空生，弃之而妄动，必逢灾咎也。
断曰：此知一之卦，脱干生支，恩中有害，合中有冲。二下贼上，皆在宅内。主妻财争讼，咒诅不宁。又：三辰逆退连茹，节外生枝，先退后进。喜干奇临干，旬奇发用，亦合联珠之吉，可阴消祸患，意外获福。
天时：久阴多雨。家宅；主人昏晦不通，宅亦废损虚耗，或被子孙耗费生祸；又丑加寅，夜将天空，主屋上兽头落。功名：士有奇遇，官有异政超擢。求财：所得轻微。投谒：昼占和美，夜占不合。疾病：大吉加寅，干支互墓，昏滞不吉。失脱：或在邻近，或子孙所窃。出行：多有耗费，兼防暗损。行人：迟滞。争讼：夜占防直遭曲断。兵战：不宁。
毕法云：空上逢空事莫追，昼夜贵加求两贵，干支乘墓各昏迷。观月经云：四立干上神，分明末日临，此名天祸卦，乖角竟相侵。如立夏日是庚，前一日是巳，巳乃木之末日，巳课在未，庚日占事，干上得小吉，是末日临也。

庚寅日第三局　干上午
课体：涉害，间传，顾祖，励德。
课义：虚忧不实，就生无力，倘聚钱财，祸患尤剧。
解曰：午为日鬼，临干发用，大为可忧。幸值旬空，则虚而不实。弃而就中传辰土之生，似若可依。然亦陷空鬼之乡，不能助我为力。由是而之末传，势必取寅之财矣。而昼乘蛇火，为害非浅，可不慎哉。
断曰：此涉害之卦，多历艰辛。每逢忧患，进退维谷。末助初而克干，主有人百端侵损。幸孤辰发用，为我难者，有心无力，虽见惊忧，旋归乌有也。贵临卯酉，大位升迁，微员斥退之象。
天时：占晴不久，占雨难得。家宅：人宅互脱，又皆临败地，必见衰替。婚姻：不吉。胎产：胎神坐长生，占胎安，产不利。功名：仲夏昼占，赴任荣显。求财：迟得，防因财生灾。疾病：干支互乘死神，大凶。失脱：即在宅内。出行：不宜。行人：未至。争讼：不宜告人奸，必连累同罪。兵战：宜慎。
毕法云：制鬼之位乃良医，干支皆败势倾颓。课经云：末虽助初，初却空亡，不能克日，末徒作仇怨，名抱难不斗格。指南：戊辰年子将代占枚卜。朝官占得顾祖格，多不满任。又初中空陷，龙化为蛇，龙神克其德禄，不但不能大拜，定以强进获咎。后果有一宗伯，枚卜不就，继被察处回籍。

庚寅日第四局　干上巳
课体：元首，元胎。
课义：干传干支，我就他宜，亥虽解祸，生祸由斯。
解曰：初传从干上发用，末传归干支上，自我就彼，为我求于彼之事也。巳为日鬼，亥水克之，洵足解一时之祸。然亥生寅，寅转生巳，迤逦递生，还为日害，是则生祸亦由斯也。
断曰：此元首之卦，课传皆孟。巳加申上，名病元胎。虽事出顺利，以尊制卑，然必正大光明，方得动而无咎。苟或暗昧，则应四病之象。伏滞不通，触则成祸。又三传递生日鬼，勾陈捧印，蛇化龙，仕宦则宜，常占不吉。
天时：孟雨还晴。家宅：主家有孕妇，或阴人离散不和。婚姻：未遂意。胎产：胎神临败，防有损堕。功名：大利，主得人推荐，迁官捧印。求财：有得，亦防耗费。疾病：遇医，防复发。失脱：不宜追。出行：求官利，余不宜。行人：即至。争讼：宜和，或因幼辈起祸。兵战：居安虑危，不可轻易。
毕法云：制鬼之位乃良医，彼此猜忌害相随。课经云：变克翻为两面刀。又干支皆乘长生，后却互脱，为乐里生忧。神应经云：末传亥遁丁鬼，或因子息而凶动。古鉴：辰将占家宅，曰：巳火克申，功曹乘蛇刑巳克申。亥为日子，必因子息吏人耗业。金生干巳，却来亥上脱气。寅生干亥，却来巳上脱气，主先兴后替。亥四寅七，十一年后见也，俱验。

庚寅日第五局　干上辰
课体：涉害，炎上，斩关，狡童。
课义：始课可畏，动用非细，中末既陷，守为上计。
解曰：天罡临日，河魁临辰，而复发用，旬遁丙鬼，其为动作非细矣。六合并临鬼户，其为阴谋方始，甚可畏也。幸中末俱落空陷，卒归消散。然所动谋，亦迄无成，不如守干上辰土之生，为计之得耳。子涉五土，戌涉四木，故又有以子为用者。
断曰：此涉害之卦，合炎上之局。事当见机而进，知难而退。三传从末递生，以至支上而生干，主得人多助，百事可成。但火局以虚而明，戌加寅为墓临生，占事明者反为暗昧。又中末皆空，多不成实。惟宜解散忧惊而已。
天时：沉阴蔽日，得风雷而散。家宅：斩关非安居之象，狡童防男女之私。婚姻：不宜。胎产：胎坐空墓，占胎主私孕；占产即下，有惊恐。功名：虽有虚声相助，迄无成就。求财：虚耗。疾病：木侮脾经，不吉。失脱：难获。出行：宜避难远引，然不能动身。行人：有阻。争讼：主为奸盗之事，旋归解散。兵战：未利。
毕法云：三传递生人举荐，后合占婚岂用谋，不行传者考初时。课经云：夜贵登天门，神藏煞没，四孟月占尤的，缘四维为月将也。斩关主动，而中末空亡，反不能动。订讹云：午加戌，主失马入墓故也。戌为狱神传墓，主有狱讼事。秋夏占为恃势，庚辛日名带煞。

庚寅日第六局　干上卯
课体：知一，斫轮，罗网。
课义：丙戌丙子，中传逢巳，君子宜占，俗庶有悔。
解曰：戌旬遁为丙，而子元遁为丙，两丙夹中传之巳，无非日之官鬼矣。又卯加申上，格合斫轮。仕宦占之，宜有迁除之吉。而世俗众庶遇此，不免病讼之凶也。
断曰：此比用知一之卦，既为互旺，亦号交罗。吉人则符其吉兆，而有轩车印绶之来。凶人则应其凶征，而有羊刃网罗之患。二爻皆动，事出两歧，合外有冲，恩中生害；大都宜舍远就近，舍疏就亲，先历艰难，后得成就也。
天时：有风有雨而易晴。家宅：夏占夜雀乘酉，火鬼加宅克宅，防火灾及官非，宜以井泥涂灶禳之。婚姻：不谐。胎产：胎神临绝，十月大忌，占产即生。功名：求官大吉，科场谨慎题目。求财：大有获。投谒：见贵吉。疾病：肺病，不吉。失脱：或在邻家，逃亡不远。出行：上官之任吉。行人：在道，迟至。争讼：宜和，两贵皆害，恐遭曲断。兵战：利主不利客。
毕法云：互旺皆旺坐谋宜，人宅坐墓甘招晦，所谋多拙逢罗网，胎财死气损胎推。课经卦象云：木欲成器，须假金斫。孕病凶险，财喜欢跃。禄位加增，官职超擢。戌印常绶，遇之尤乐。袖中金云：占人有除授营运之事，金日曰成器。若秋三月庚辛日得之，将乘阴虎，则名伤斧，以金太过故也。

庚寅日第七局　干上寅
课体：反吟，元胎，赘婿。
课义：他来我家，我去投他，满目财禄，夜占不佳。
解曰：寅临申上，他来我家也。申临寅上，我去投他也。干支互临，彼此易地，三传四课，不出寅申两字。申为日禄，寅为日财，财禄满目，有何不美。然以夜将言之，则申蛇寅虎，亦复满目纵横，不佳之甚也。
断曰：此反吟无依之卦，像合元胎，亦名赘婿。来往无端，反覆不定。又主狐疑隐伏，尊卑无纪，彼此不和。君子守正则亨，小人妄动则厉。虽曰禄马同乡，有富贵吉昌之兆。然俱临绝地，仍见凶征，不可不惧也。
天时：阴晴不定，昼雨夜风。家宅：宜与人兑换屋宇而居。婚姻：昼占可用，夜占不宜，主男就女赘，或妇人携子改嫁。胎产：主双孕。功名：宜署摄印务，交代职任，余占不吉。求财：宜结绝交易之事。疾病：主非一症，禄神投绝，主绝食；又人入鬼门，申生人占之必死。失脱：远寻。出行：不利。行人：即至。争讼：先动者胜。兵战：主有杀伤，客反为主。
毕法云：干支值绝凡谋决，权摄不正禄临支。观月经云：孟知赘婿卦，将身就妻家，辰往临其日，被克更无差。订讹云：中末见救神，或年命得神吉，为赘婿当权，可任意所为。若乘旺相，作勾虎，又名残下，甚不利卑小也。

庚寅日第八局　干上丑
课体：知一，铸印，蓦越。
课义：干支乘墓，昼夜贵遇，二丙遁官，与巳同聚。
解曰：干乘金墓，支乘木墓。虽主人昏宅暗，而丑为昼贵，未为夜贵，两贵交临，又人宅之福也。中传巳火固为日官，而子元遁丙，戌旬遁丙，并巳而三，遂成纯官铸印之局。仕宦则为休征，常人则为咎应矣。
断曰：此知一之卦，异处见同，恩中有害。干支皆遭墓覆，彼此昏暗。宅上重空，用神无力。虽有铸印之祥，及两贵之吉，亦多虚而少实也。
天时：忽然有雨，旋见日出，后成阴恕＜艺：门户虚耗，或将改换。婚姻：六月夜占可用。胎产：易产。功名：必有贵力异遇，虚而不实。求财：难得。疾病：不吉。失脱：未获，逃亡不远。出行：未决。行人：道远失期。争讼：各投势要，宜和。兵战：昼占宜慎，夜占胜。坟葬：防有水穴。
毕法云：昼夜贵加求两贵，干支乘墓各昏迷。古鉴：乙酉年寅将占家宅，曰：宅上空亡，是出于旧宅。移南就北，初传子在空上，亦是暂住未有定论。巳加子，庚金生干巳。巳为店业，太阴为老妇人，是从内戚买得此基，当开店发迹，巳年方得改造。末传生干，得尊长主之。戌为干仆，六合并临，交易成也。其人果以旧宅丁众，谋迁外居，一一皆验。

庚寅日第九局　干上子
课体：元首，润下，励德，闭口。
课义：人衰宅盛，我羸彼旺，官鬼居家，全不相向。
解曰：三传水局，脱干而生支。占人宅，则为人衰而宅旺。占彼我，则为我弱而彼强也。午乃日之官鬼，不临身而临宅，既值空亡，又受水局所制，全无相向之意。以仕宦言，则官不能为福。以俗庶言，则鬼不能为祸也。
断曰：此元首之卦，合润下之局。事多顺利，动而不息，合而有功。静守安分则亨，正大光明则吉。但人宅俱脱，又乘死神，水局脱干，空亡入宅。主谋望无成，动关人众，虚诈百出，耗费不赀。日上阴神发用，元武并临，与我合者，即来损我，其慎防之。
天时：苦雨连绵。家宅：主系官宦旧家，人口衰弱，虚费无已。婚姻：女家忌惮不允。胎产：胎安，产不利。功名：五月占有望，但防人脱骗。求财：费多得少。疾病：乘死气凶，幸鬼空，暴病愈，久病不吉。失脱：防不一次。出行：防同伴虚诈。行人：舟行阻滞。争讼：宜止息，勿听唆者，徒被脱诈。兵战：不利火攻，亦主求和怀诈，慎防则吉。
毕法云：脱上逢脱防虚诈，人宅皆死各衰羸，合中犯煞蜜中砒。订讹云：润下主浮游不安，元后并定主盗。又闭口元武，乘地盘为阳神，可以捕女。天盘为阴神，可以捕男。邵公云：一传与支干上神作刑冲破害者，名三合犯煞，笑里藏刀。

庚寅日第十局　干上亥
课体：重审，元胎，六仪。
课义：害变为合，丁马相杂，贵蹉履狱，夜财虎踏。
解曰：申亥巳寅，先作六害。而寅亥巳申，继变六合，凡事先阻后成也。申马亥丁，课传叠见，其为动变，不容己也。昼贵居夜，夜贵居昼，已为蹉跌，而且入狱，不可干也。末传寅财，夜占白虎守之，不可取也。
断曰：重审之卦，格合元胎，旬仪发用，禄马聚之，大为吉兆。惜干支皆乘脱气，必致耗费。合中有害，亦审机而动。
天时：忽然而雨，忽然而晴。家宅：宅吉人安。婚姻：昼占吉。胎产：安宁。功名：有成，然须多费。求财：宜合本营生。投谒：于贵无益。疾病：久病难治，老幼更忌。失脱：宜寻，逃者自归。出行：昼占吉。行人：即归。争讼：因财而起，宜和。兵战：昼夜宜防，秋冬吉。
毕法云：交车相合交关利，彼此猜忌害相随。古鉴：癸卯生人，戊申年辰将占家宅，曰：干支皆脱，凶神会集。初传蛇扰禄马，欠人钱物。中传临日盗气，末财白虎夹克，主家业渐替。四年而减半，七年消尽，且丧妻也。又庚戌生人占病曰：日上见亥，金去生水，主多冷涎。寅支生巳，心绪不宁。上下俱脱，必见吐泻遗精。申蛇寅虎，寒热往来，课传全是凶神，五十六日难过。巳亥四，寅申七，相因得二十八，两处皆见，故倍数也，皆验。

庚寅日第十一局　干上戌
课体：涉害，间传，斩关，登三天。
课义：全值魁罡，身动非常，动亦无用，中末空亡。
解曰：魁罡临于日辰，更见天罡发用，主有非常之举动。但中值旬空，末又马临空地，虽动无益，必有变更。吉不成吉，凶不成凶也。
断曰：此涉害之卦，合登天之格。天罡临辰发用，贵登天门，罡塞鬼户，六神藏，四煞没，为真斩关格。最宜避难潜形，不利追亡捕盗。凡有谋为，俱防阻隔。中末空亡无力，在吉事则为破散，在凶事则为消释也。
天时：将雨而云散，出旬方有雨。家宅：不安，防奸私逃走之事。婚姻：不用。胎产：防损孕伤胎。功名：有声无实。求财：徒劳心力。疾病：始见危险，旋有解救。失脱：难寻，逃者踪迹不定。出行：有阻宜避，难潜藏。行人：立归。争讼：宜解散。兵战：虚张声势。坟葬：防墓有破环。
毕法云：后合占婚岂用媒，罡塞鬼户任谋为。课经云：戌加旬首，并乘元武为闭口。又六神藏者，蛇临子为坠水，朱雀临癸为投江，勾陈临卯为入狱，天空临巽名被剥，白虎临午为烧身，元武临坤为折足。四煞没者，辰戌丑未四墓煞，临乾坤艮巽，陷于四维也。照胆秘诀云：除定开危卯未方，龙常阴合可逃藏。

庚寅日第十二局　干上酉
课体：重审，进茹，升阶，蓦越。
课义：人宅俱旺，动遭罗网，干支坐墓，情怀不爽。
解曰：干支俱临旺神，人宅亨泰，安享为宜。若不守旧待时，希心妄动，即遭罗网矣。苟能坐待，末助初生，自当亨吉。但交互坐墓，所谓甘遭昏晦者也。三传俱火，脱支伤干，仕宦占之，最为吉兆，惟不利于常人。
断曰：此重审之卦，顺进连茹，进中有退，事不利顺。惟宜安分守正，则人宅兴隆，无心中得外来之助。
天时：晴多雨少。家宅：人安宅旺，不宜妄有迁动。婚姻：龙神落空，且受后克，不成，成亦不永。胎产：胎安而产难。功名：可得，后少结局。求财：宜坐拥厚赀，妄求反有灾。投谒：两贵俱合下神，必相款洽。疾病：反因养生致疾，后得痊可。失脱：主奴婢所窃，可获。出行：不宜妄动。行人：忽然而至。争讼：财势相当，终归我胜。兵战：宜坚壁不动，先动者败。
毕法云：互旺俱旺坐谋宜，人宅坐墓甘招晦。指掌赋云：辰巳午为升阶，亲观光于上国。顺连茹空，名曰声传空谷。退吉而进则不宜。神将论云：天罡发用主旧事，乘六合主宰杀。又：六合在天为光禄大夫，主婚姻嘉会，在辰曰违礼，亦曰持巾。

辛卯日第一局　干上戌
课体：伏吟，龙战，斩关，三交。
课义：交合幸美，然后无礼，彼既如兹，我亦若此。
解曰：辛干寄戌，辛即戌也。卯与戌合，上下交互相合，凡事皆美矣。既而卯木发用，传出子水，为无礼之刑。末传午来冲子破卯，彼此相为仇敌矣。毕法以卯子卯为三传。
断曰：伏吟之卦，有屈而不伸，静而不动之象。支干上下交车相合，并地盘之支干皆作六合，所谓上下皆合两心齐也。最宜交关取财，并交涉诸事。昼占白虎乘亥，上遁丁神为鬼。如年命在亥而占此者，至凶至危，纵空亡亦不能解救。
天时：火上水下，恐不能雨。家宅：夫妇甚和，家道亦丰。仕宦：官贵爻空，占官不吉。求财：昼占极吉，夜占恐多惊恐。婚姻：支干上下皆合，必成。胎产：占胎不吉，占产恐多时日。疾病：肾家有病，幸有良医，不久自愈。出行：人宅相恋，不能速行。行人：近者立至。兵战：昼占吉，夜占惊。
毕法云：上下皆合两心齐，胎财生气妻怀孕(四月)，胎财死气损胎推(十月)。指南：庚辰三月，戌将戌时占生产曰：此必双胎，主八月戌日辰时产二子。何以为双胎？以月建重叠作胎神。何以为两男？以卯属震为长男。日上河魁，乾宫所属，亦男也。八月生者，酉冲卯胎。戌日辰时者，戌为养神，辰来冲戌故也。

辛卯日第二局　干上酉
课体：重审，天狱，励德。
课义：禄乘虎元，每被忧煎，墓脱丁扰，不得安然。
解曰：酉乃辛金之禄，昼乘元武，夜乘白虎，忧煎之极，不可守矣。弃而投于初传，又系日墓。中传子水，乃是脱气。末传亥上乘丁，被其扰乱，愈不可当。一无托足之地，岂得安然乎。
断曰：连茹之课，传作三奇，万事有和合之象。但卦名重审，以下犯上，事多不顺，起于阴小。又名u女，事主暗昧不明，不可遂意而行。冬日丑土乘天后发用，占小儿疾病，恐难医治。缘子孙爻乘丁，天后又克之也。昼占帘幕贵人临支，从魁临干，问科场必中魁元。
天时：天罡指阴，毕宿临干，昼占青龙发用，三传尽皆水神，大雨之象。家宅：夜占必富而且贵，昼占恐有争竞田土桥木等事。功名：夜占甚吉。求财：家中自有，外财难取。婚姻：可就。胎产：子息属阳，二阴包阳，孕必成男。疾病：头疼之疾，心经受伤，或是虚脱之疾。出行：不宜。行人：末传旬丁乘马，行者立至。兵战：昼占则胜，夜占不宁。
毕法云：旺禄临身徒妄作，虎乘遁鬼殃非浅。课经云：干上酉为日之旺禄，昼占上乘元武，则酉禄被元武所夺，谓之禄被元夺。心印赋云：子丑相加事必成，更逢吉将转欢欣。指掌赋云：三奇发用，疑惑解而喜气生。

辛卯日第三局　干上申
课体：涉害，间传。
课义：中有旬丁，凶动不宁，昼夜天将，元虎交并。
解曰：亥乘遁丁发用，有不宁之象。况昼夜元虎，并临于亥水之上，其为惊忧，非至凶而至速乎。
断曰：涉害之课，事多不顺。又逢间传，阻滞多端。自亥传末，如人入幽暗之中，有遁身之象。君子占之则吉，小人遇之则凶。又三传递生支神，宅必闳大。但墓临于卯上，谓之墓门开格，主有外丧，宜迁葬以禳之。又主妇人腹痛，缘夜占天后临丑，被卯木克土故也。
天时：水母临干，水神发用，且与毕宿相会；末传土神落空，自然有雨。家宅：居室甚好，昼占得财，夜占恐有外丧。仕宦：贵人落空，占官不吉。求财：宜得尊长之财。婚姻：支干之上神，甲己作合，婚姻可就。胎产：下强上弱，妊乃成女，昼占后空，产期亦速。疾病：昼虎乘丁，病必头痛，或心火受伤之症，必待末传未土填实，制虎生干，方能痊好。出行：支干暗合，行期迟滞。行人：旬丁发用，与马相等，天罡指仲，行者在途。兵战：昼占则胜，夜占不宁。
毕法云：金日逢丁凶祸动，龙加生气吉迟迟。课经云：庚辛日丑加卯，为腹胎格。缘丑为腹，卯为胎，胎在腹中也。指掌赋云：亥酉未为时遁，无出潜之意。

辛卯日第四局　干上未
课体：昴星，励德，龙战。
课义：虎视虎刑，六害重迎，极惊极恐，实脱虚生。
解曰：四课无克，乃虎视课也。干上未土，夜将乘虎，是虎视课。中复见白虎，已为凶兆。四课中更有未戌相刑，子卯相刑。而干支三传，又逢子未相害，是刑害重逢，极惊极恐之课也。脱干之子水则实，生干之未土则空，是但有损之者，而无益之者矣。
断曰：冬蛇掩目之卦，蛰而不动，有眈眈逐逐之象。惊忧难免，暗昧难防。幸遇中传之空，刑既无力，害亦无伤。倘逢吉将相生，尚有虚名虚利，惟宜排难解纷而已。
天时：日上空虚，初末子水被天空所克，无云无雨，虎视逢虎，风能拔木。家宅：上神刑宅，伤克难免；幸日禄居阴，夜占家渥。仕宦：官贵不见，恐不能得。求财：己财难守，外财亦无。婚姻：男不佳，女不吉。胎产：二阳包阴，孕乃成女，母实儿空，占产不吉。疾病：昼占白虎，乘未克水，肾经受病，然未土空陷，不药而愈。出行：恐不能即行。行人：近者即至，远者不能。兵战：有失众之象。
毕法云：虎视逢虎力难施，彼此猜忌害相随。占验：寅将巳时占贼，曰：贼神即系眷属子孙之类，偷不出门。缘宅上之脱气发用，上乘天空，必系子侄与仆人偷之也。三传自支传干，而复传干支，俱不出门。占人行年，又在卯上，乃家贼无疑矣。

辛卯日第五局　干上午
课体：比用，曲直，u女，寡宿，知一。
课义：财化为鬼，足下乘丁，昼如告贵，贿散方成。
解曰：三传木局，干之财也。反生起干上午火，来克辛干，是财变而为鬼，必有因财致祸者矣。末传如足，而乘遁丁，有动而不能自已之象。三传生贵，如以财而与贵人也，彼既受生，自然不暇我克矣，故有告贵贿成之说。
断曰：柔日阴比，事生干内，又曰蓦越，祸患起于忽然。昼夜将乘后合，必有阴私暗昧之事。且日上逢空，发用又陷。遇吉事未必皆成，逢凶事即当解散也：
天时：天罡指阳，传成木局，不雨而风。家宅：支千自刑，人宅欠利。仕宦：贵人临干，三传生贵，占官最吉。求财：传财化鬼，恐不能得。婚姻：支干自刑，又复相克，占婚不利。胎产：上强下弱，孕乃成男。疾病：头痛甚急，或心肾之疾出行：足下乘丁，势在必行。行人：天罡加孟，道远难至。兵战：未见全美。
毕法云：贵虽坐狱宜临干，鬼乘天乙乃神o。古鉴：以医术不行，占得此课，曰：昼虎临亥加卯，本家东边，不合立一兽头。夜虎临未加亥，西北邻家，亦有兽头。宜设计去之，医可大行。后当有翻胃妇人，宜治肝，勿治胃，缘木克土也。一小儿中风者，宜通水脏，勿治其风，盖导水则风息，以火在亥故也，后俱效。

辛卯日第六局　干上巳
课体：重审，斩关，龙战，不备。
课义：人就财所，切宜急取，传课循环，动意难阻。
解曰：干戌为人，支卯为财，以戌加于卯上，是人至财所也。若此之财，取之宜急，缓则戌土伤于卯木矣。三传不出四课，四课不离三传，乃循环格也。发用斩关，次传驿马，其摇动之意，孰能阻之。
断曰：斩关之课，事不由己。像非安居，凡占厄塞。惟利遁逃。又名乱首，受下神所克，以下凌上之象。皆自取其侮，非横逆相加者之比。
天时：天罡加酉，朱雀投水，阴雨之象。家宅：以尊就卑，以夫就妻，亦有所益，亦有所伤。仕宦：官德临身，功名可望。求财：急取则有，迟则伤身。婚姻：男就于女，无甚益处。胎产：下强上弱，妊乃成女，子恋母腹，产必迟延。疾病：肺经受病，必遇良医。逃亡：捕女于西南，捕男子正东。出行：宜从水路。行人：天罡加仲，恐在中途。兵战：利主不利客。
毕法云：贵人蹉跌事参差，太阳照武宜擒贼。课经云：辛卯日，卯加申，乃胎神临绝受克，占产占胎，俱不吉利。又云：卯加申，戌加卯，谓之斫轮格。占病乃是手足不能举动，或是手足伤损之类。照胆秘诀云：戌加卯上是合乡，丙辛戊癸正相当，信至人归见福昌。

辛卯日第七局　干上辰
课体：反吟，斫轮，龙战。
课义：交互六害，然后和会，两贵不欢，难施恩沛。
解曰：干上辰土与卯支相害，支上酉金与干戌相害，是交互相害也。既而辰与酉合，卯与戌合，是干支之阴阳，复相和合矣。昼贵临子被水克，夜贵加申被金克，情不欢洽，其恩泽何能及下哉。
断曰：龙战之卦，一生一杀，反覆不定。合者将离，居者将徙。有孟行莫行，孟止莫止之象。再若行年立于卯酉之上，必主室家离散，兄弟争财。纵有吉神吉将，亦难免其咎也。
天时：水运乎上，火居于下，卯酉相乘，雷雨大作。家宅：合中有离，离中有合，凡事不宁。仕宦：官贵不见，课体反覆，虽有青龙，得亦旋失。求财：夜占宜得妇人之财，昼占防失。谒贵：贵人受克，见之不喜。婚姻：支干相合，必成秦晋。胎产：下弱上强，孕乃成男，儿恋母腹，产恐迟延。疾病：戌中丙鬼，乃伤肺金，戌亦脱辛，肾虚之疾。逃盗：捕女宜于正西，捕男宜于正东。出行：行人恋家，丁马不见，不能即行。行人：天罡加季，又兼反吟，归家极速。兵战：有得有失，不宁之象。
毕法云：权摄不正禄临支，上下皆合两心齐，两贵受克难干贵。精蕴云：凡巳午加亥子，谓之寒热格，病主寒热往来，虚痨心怯等症。玉成歌云：反吟占事休言定，往复双双两事因，常占须主身摇动，不动人情有怨心。

辛卯日第八局　干上卯
课体：重审，励德，斫轮，赘婿，不备。
课义：课传回环，财就人旁，取之宜速，迟归墓乡。
解曰：卯乃辛金之财，来加干上，干乃人也，岂非财就于人。初传即见，取之贵速，倘若稍缓，必被卯木伤其戌土，是己身反受其害。且被末传之丑墓去，真乃非徒无益而又害之也。
断曰：重审不备，事多不顺。凡占不全，以支加干而与干相合，如赘婿相似，凡事不能由己之象也。乙辛日传见本日墓神，谓之旧轮再斫，主退官失职，再谋复兴之意。
天时：水虽在上，皆落空亡，罡空指亥，阴而不雨。家宅：身就他人，事不由己。仕宦：昼贵受害，夜贵受克，占官不利。求财：财自上门，速宜取之。婚姻：以女就男，有必成之象。胎产：上弱下强，妊乃成女。疾病：肾虚发晕，良医自至，不久能愈。出行：眷属俱行之象。行人：天罡加孟，尚未启行。兵战：损失俱多，大抵无益。
毕法云：胎财生气妻怀孕(四月占)。古鉴：戊午生人，戊申年子将未时占休咎，断曰：主六年之中，四分五裂。因还俗人起衅，遂致家破屋拆，必葬尊长于其中，乃成坟墓。缘太岁人宅克宅，必主有死丧之事。丑为金母，故言尊长。卯上乘元，子卯刑也，有分裂刑伤之象。申为僧而值劫杀，故曰还俗。卯数六，故言六年。后其人之叔子为僧还俗，与之争产成讼，司判与诸子均分，其家遂破。后其叔死，葬于是宅，果成坟墓焉。

辛卯日第九局　干上寅
课体：涉害，龙战，u女，寡宿。
课义：夜贵为财，三传助来，中逢丁亥，取即为灾。
解曰：寅为夜贵，作日之财，必得贵人之财也。三传木局，又助起财爻，止宜守定贵财。若肆其贪得之心，而并取三传之财，则中传亥水，昼占虽则乘龙，缘有旬丁暗附，取之者必致伤日而祸生矣。
断曰：见机之卦，又名龙战，有进退迟疑之象。帘幕临干，占官者主有升迁。但发用逢空，诸事虚花。若有所就，必赖填实方应。庚辛日卯加亥，为胎坐长生，大宜占孕，不利占产。
天时：青龙空陷，出旬始雨。家宅：财旺生官，无官者难免讼耗。仕宦：三传生贵，占官最吉。求财：宜得贵人分内之财，不宜贪取。婚姻：男必佳儿，女恐虚花。胎产：下强上弱，妊乃成女，母空儿实，占产甚吉。疾病：肾经受病，或虚脱之症，然病空人实，不药可愈。出行：陆路甚坦，水路不利。行人：天罡加仲，尚在中途。兵战：徒自失众，未见其利。
毕法云：贵虽坐狱宜临干。指南：寅命癸酉七月辛卯日午将寅时占科场，曰：中式矣。盖因先锋为幕贵，且临日上，月将官贵，又加寅命，是以必中无疑。然发用未作旬空，必俟未年填实，方中甲榜。

辛卯日第十局　干上丑
课体：重审，九丑，励德，天烦。
课义：昼虎墓身，夜禄虚惊，中盗末武，昼贵无形。
解曰：昼占白虎乘墓临身，不宜占病。酉为日禄，受午火之克。幸而夜虎陷空，不过虚惊而已。中传子水，盗泄金气。末传昼占，上乘元武，耗费不少矣。昼贵空亡，干谒岂有力哉。
断曰：支干相害，不利交关，发用空亡，虚多实少。夜占帘幕临支，试必高第，必须填实午火，方能得意。又为危中取财格，缘支神之卯木，本系日干之财神，孟取此财，乃惧支上之午火克制，未免惊危。幸作空亡，仍不足畏也。
天时：天罡指阴，毕宿发用，出旬始雨。家宅：支之阴阳尽空，有官禄之名而已。求财：财不出家。仕宦：贵人临宅，禄神发用，填实有望。婚姻：男实女空，占婚不吉。胎产：二阴包阳，妊乃成男，母空儿实，产必易速。疾病：墓虎克干，病势甚凶，良医可救。出行：陆路不佳，水路不吉。行人：天罡加季，行者已归。兵战：合而未合，最宜谨慎。
毕法云：干乘墓虎无占病，彼此猜忌害相随。观月经云：乙戊己辛壬五日，四仲加之九丑名。辛卯日四仲时占，丑临日加四仲上发用，为九丑课。又春占，辛卯日酉加午，临仲发用，斗系丑未，为二烦课。

辛卯日第十一局　干上子
课体：蒿矢，龙战，u女，间传，变盈。
课义：遥克传空，所作无踪，源涸根断，脱耗无穷。
解曰：发用遥克，已无力也。又兼中未空陷，所作自无踪迹也。四课三传，俱自下生上，如水涸其源，木断其根，脱耗无尽。占病，或因不摄，以致虚弱。或元气不足，遂致顿也。
断曰：蒿矢之卦，力弱难伤，纵有惊危，亦虎头蛇尾之象。龙战者，事有疑滞。u女者，事多暧昧。利主而不利客，占此者吉凶相半也。干上乘子作干之脱气，将复乘空，谓之脱空神，凡事虚声而已。
天时：青龙与毕宿皆空，天罡指阳，发用火神，晴而不雨之象。家宅：宅上乘脱，阴神复脱，家徒壁立。仕宦：青龙与日禄皆空，占官不吉。求财：财虽至近，取之防惊。婚姻：男不甚佳，女不甚吉。胎产：子孙属阳，妊属男喜。疾病：肝经受病，虎空易瘥；巳火克金，肺疾痊迟。出行：水陆皆防，失脱之患。行人：天罡加孟，尚未起程。兵战：昼占无威，吉凶相半。
毕法云：空上逢空事莫追，不行传者考初时，罡塞鬼户任谋为。占验：午将辰时占家宅，曰：巳乃六阳极处，乘后，妻极淫荡。日上盗气，又见天空，主本身下部淋疾，兼子息作耗。又见宅上破碎，子一阳之始，巳六阳之终，始于身而终于家也。末传辛禄陷空，所以致败。

辛卯日第十二局　干上亥
课体：重审，斩关，龙战。
课义：丁火伤身，病必头痛，递互可恋，昼贵何用。
解曰：亥为丁火，乘虎伤身，占病必主头疼。缘亥为头而逢丁，则主痛也。干上之亥水，生支神之卯木。支上之辰土，生日干之辛金，是递互相恋，不为无情矣。惜末传昼贵逢空，岂可恃以无恐哉。
断曰：重审之卦，虎乘遁鬼，临于干上。其患至凶至速，急难逃避，且干支皆乘罗网，非利有攸往之象。所喜末助初生，如能静以守之。虽有险阻，自当安妥。常人仕宦皆同。
天时：朱雀发用，水母空陷，不能有雨。家宅：人宅互生，彼此有益，和气至祥之象。仕宦：贵人逢空，占官不吉。求财：财爻与青龙不见，外财难得。婚姻：支干自刑，占婚不利。胎产：下强上弱，二阳包阴，妊必成女，支上生干，产亦当顺。疾病：白虎属水，心经受病，丁火伤金，肺家必损。出行：水陆皆吉，但恐恋宅难行。行人：天罡加仲，尚在中途。兵战：吉亦难成，凶亦易散。坟葬：朝山甚耸，葬之有益。
毕法云：所谋多拙遭罗网，虎乘遁鬼殃非浅，互生俱生凡事益，金日逢丁凶祸动。课经云：干上亥，支上辰，交互相生，用传生日，末又助初，谓之亨通课。主人亨利，时运亨通。订讹云：此为罗网课，止利守己，倘或动谋，必缠罗网。又主有官人丁艰之事，天罗主父，地网主母。

壬辰日第一局　干上亥
课体：伏吟，杜传，斩关。
课义：德禄乘丁，贪财岂宁，中逢墓克，戌虎末迎。
解曰：亥为壬水之德禄，临干发用，上乘遁丁，是壬水藉德禄之势，不难取此丁财矣。不知辰为墓鬼当途，昼夜乘蛇，难免伤身。末戌复为虎鬼克干，其惊恐凶祸，愈迟愈大。惟贵人得此，作催官符，庶为至吉之象耳。
断曰：伏吟之卦，遇丁而动，有不能静守之象。但系杜传，事必中止。要当改图易辙，方能成就。德禄临身，即遇不得不动之时，亦宜守分安身，自然亨吉。
天时：日上皆水，自然有雨；但神将与中末两传，尽皆属土，不过洒尘而已。家宅：昼夜乘蛇，重重惊恐之象。仕宦：末传昼夜催官，赴任必速。求财：财已临身，必能入手。婚姻：夜将女占男吉，男占女不吉。胎产：支干自刑，母子不安，亦恐难产。疾病：肾水不足之症，或系头痛，不能全愈。失脱：只在家内寻觅。出行：陆路甚坦，水路不佳。行人：近者立至，远者渺茫。兵战：昼占则诈，夜占则吉。
毕法云：任信丁马须言动，水日逢丁财动之。课经云：水日逢丁，惟畏占人行年克去丁神，则财不动，否则必系远方封寄，或兄弟之财。无妻者主娶，有妻者主别。月鉴云：伏吟杜传，居者将移，合者将离，道由中止，事宜改为。　

壬辰日第二局　干上戌
课体：知一，斩关，魄化。
课义：彼己倥偬，他轻我重，中末既生，舍危可用。
解曰：支干俱被上神所克，彼此皆当有事之际，自然各自倥偬。但干被戌虎所克，受伤甚重。支被卯雀所克，较虎受伤稍轻。今中末两传，皆去生干，则舍初传之危虎，投中末之生地，亦可用以自安也。
断曰：知一之课，事有两歧。魁度天门，凡占阻滞。非勇猛精进，不能有就。又虎鬼临干，患来甚速，急宜逃避，不宜守株而待。幸三传初凶末古，有苦去甘来之象。又两蛇夹墓，凶祸难免。幸不在传，凶或稍杀，倘占人年命逢之，当有险阻。
天时：毕宿与水母入传，天罡指阴，雷雨交作。家宅：昼夜朱雀，贵人克宅，主有讼灾，冬占尤防火烛。仕宦：催官临身，赴任必速。求财：财与青龙不见，难得。婚姻：支干相合，可以成就；但各自相克，久后欠利。胎产：上强下弱，妊乃成女，支干相合，产必迟延。疾病：隔气食积，肾虚之症，或邪祟为灾，家中自有良医可治。出行：恋家难行。行人：天罡加孟，尚未启行。兵战：始逢惊险，后必大捷。
毕法云：魁度天门关隔定，干乘墓虎无占病，制鬼之位乃良医。指南：八月辰将巳时占失物，曰：戌鬼乘虎发用，事由家奴起祸。中传酉乘太常，末传申乘元武，主妇女衣服被盗，终可捕获，必在西邻。缘比用为邻，秋占旺气，失物可获故也。

壬辰日第三局　干上酉
课体：元首，间传。
课义：交互和顺，间传拱定，不脱规模，委曲匪径。
解曰：干酉与支辰相合，支寅与壬干相合，是互相和顺矣。酉与寅间拱三传在内，是三传不能出日辰之围范也。但戌虎昼居末传，遥克日干，赖有发用寅木制之，况遇间退，以阳人阴。凡事当委曲详慎，始得无咎。若刚愎自用，终成乖戾矣。
断曰：元首之卦，又遇交车相合，固有和顺之象。但支上脱干，干上脱支，彼此各有欺赚之意，不可不知。夜占申乘白虎冲支上寅木，必被对邻兽头山石，冲制不宁。
天时：毕宿临日，箕宿临支，青龙与六合相乘，风雨交作。家宅：夜占蛇克宅，难免惊忧。仕宦：末传作催官符，占官甚吉。求财：青龙与刃罗相并，恐不宜取。婚姻：支干互合　有必成之势。胎产：上强下弱，胎乃成男，干上脱支，产必易速。疾病：戌虎克水，膀胱受病，赖用制虎，不久自愈。出行：人宅相合，行期恐缓。行人：天罡加仲，尚在中途。兵战：似易实难，恐有不利。
毕法云：交车相合交关利，人宅受脱俱招盗。指掌赋云：寅子戌为冥阳，善人是宝。壬髓经云：一上克下，元首顺化。玉女通神诀云：上下相生皆喜美，交相克战定瘿z。玉成歌：从魁同虎干支住，宅里须言有孝人。

壬辰日第四局　干上申
课体：元首，元胎。
课义：长生难处，昼夜元虎，闭口之财，丁马动取。
解曰：申乃日之长生，昼将乘元，夜将乘虎，其耗费惊危，实难处此。巳为旬尾，加于旬首之上，乃是日财，故曰闭口之财。中传驿马，末传旬丁，其象至动，必不能舍此日财而他就也。
断曰：元胎之课，先滞后通。但支干彼此相刑，有宾主不浃之象。破碎在支，夜占乘雀，当有为口舌文书而破财者，惟喜三传递生财爻。若春夏占之，财源大利。但属闭口，不可饶舌。惟占病讼，最为可畏也。
天时：水母临干，天罡指阴，自然有雨。家宅：六破相加，阴阳自刑，有伤残之象。仕宦：贵人发用，日禄居末，最吉。求财：昼占宜得贵人之财，夜占宜得妇女之财，俱宜缄默。婚姻：刑破相加，两家不吉。胎产：上强下弱，妊乃成男，刑破相加，其产必速。疾病：肝郁气塞之症，或系手足受伤，喜乘长生，虽凶无害。出行：丁马相加，白虎乘申，行不少停。行人：天罡加季，可以立至。兵战：昼占则吉，夜占则凶。
毕法云：鬼临三四讼灾随，水日逢丁财动之，闭口卦体两般推。中黄经云：河井相加日与辰(辰为天河，未为地井)，日辰又在水中存；三传俱金无土类，行者须教水溺人。括囊赋云：元武乘午兮职转，白虎申酉兮讼争。玉成歌云：巳亥贵临多反覆。

壬辰日第五局　干上未
课体：重审，励德，狡童。
课义：干上无畏，支墓末莅，病困讼刑，行人立至。
解曰：干上未土，虽为日鬼，但遇旬空，无足畏矣。支为日之墓神，居于末传，患病则困，构讼则刑，深可畏惧。惟占行人，可以立至，缘本日之墓神，临于末传故也。
断曰：重审之卦，事多不顺，干支各乘三合，而子未六害，乃是合中犯杀，成中有害，美中有恶之象。比肩太重，必有损于妻财。如二月夜占，日鬼作死气，乘太常加干，主有外孝服。
天时：青龙发用，三传尽水，风雨之象。家宅：青龙与六合临支宅中，必多喜庆之事。仕宦：青龙发用，必待官星填实，始得。求财：宅上乘龙，财已至家。婚姻：支干相害，干上之官星又空，不为吉兆。胎产：下强上弱，妊乃成女，母实儿空，占产不吉。疾病：膀胱与肾经受病，不药可愈。出行：水路甚吉，陆路甚佳。行人：墓临末传，行人立至。兵战：昼夜皆吉，谨守尤妙。
毕法云：彼此猜忌害相随，合中犯杀蜜中砒。课经云：未加壬干上神作日干之明鬼，支上神子水遁得戊土作日干之暗鬼，是支干上有明暗二鬼。语云：明鬼易避，暗鬼难防。指掌赋云：子申辰为仰元，守凝寒之困。壬髓经云：日月之门，天乙临上，励德之名，看阴阳将，君子荣迁，小人无况。

壬辰日第六局　干上午
课体：知一，不备，孤辰。
课义：不尊失叙，被下欺侮，夜必亡财，怪临门户。
解曰：干尊支卑，以干临支而受克，不自尊重，失其伦序，而取卑下之侮也。午财临日发用，夜乘元武，又逢空陷，财之亡也必矣。魁罡乘蛇虎，临于卯酉，门户当有怪异也。
断曰：知一之卦，事有狐疑。三传递生，申为长生，宜有荐举者矣。但初被午克，中被丑墓，谓之长生无气，推荐恐不得力。又被遭夹克，受人驱策，必有身不自由之象。
天时：午火逢空，天罡指阴，晴而后雨。家宅：人来就宅，以尊依卑，门户多事，失脱宜防。仕宦：官星落空，贵人不见，占官欠利。求财：财爻空陷，己财难保，何暇他求。婚姻：以男就女，支干自刑，不甚吉利。胎产：下强上弱，二阳包阴，妊乃成女，母实儿空，占产不吉。疾病：肝经受伤，或手足难举，出旬可治。出行：恋家难行。行人：天罡加仲，尚在中途。兵战：其象不宁，凶消吉散。
毕法云：权摄不正禄临支，初遭夹克不由己。古鉴：午命人丑将午时占前程，曰：课名乱首，当因到官取财，为仆所持，妻必为仆所淫，且死于仆人之手。盖亥加辰，乃自取乱首。上乘天空，下受罡克，所以为仆所持。午为财，丑为官，官加财上乃官受赃之象。天后临亥，妻必主淫。亥乘天空夹克，故为仆有。申为文坟作长生而不顾，此为拒尸，命其不久乎。

壬辰日第七局　干上巳
课体：反吟，励德，斩关，闭口。
课义：巳及丙丁，总是财星，两贵受克，斩关课名。
解曰：支上之戌，遁出丙火。中传之亥，遁出丁火。三传初末，皆是巳火。水日逢之，总属财神。巳为日贵临亥，卯为夜贵临酉，俱受下克，不宜告贵。河魁在支，上乘青龙，反吟斩关，大利于逃亡也。
断曰：反吟之卦，事有往返。财爻太多，惟秋冬身旺之时，可以取财。春夏身弱，反有所费。且财禄临绝，止宜结绝财物旧事。占病、占讼、占食禄事，皆非所宜。
天时：天地相通，水上火下，有雨不大。家宅：宅上昼夜乘龙，必多喜庆之事。仕宦：昼贵临干，青龙临宅，功名可得，但嫌两贵受克，有美中不足之事。求财：满目皆财，昼得贵人之财，夜得妇女之财。婚姻：干贵支龙，可偕伉俪。胎产：下强上弱，妊乃成女。疾病：有腹痛之疾，或肾水虚涸，或寒热往来等症，防翻覆。出行：水陆皆是坦途。行人：天罡加季，行者立至。兵战：昼占甚吉，夜占次之。
毕法云：闭口卦体两般推，两贵受克难干贵。课经云：壬辰日巳加亥，谓之德丧禄绝格。三车一览云：天罡加戌，将乘天后，主男女私通之事。纂要云：夜占将乘太阴，为巳火所克，谓之太阴内战，所谋皆危。玉成歌云：巳亥贵临多反覆。　

壬辰日第八局　干上辰
课体：重审，不备，乱首。
课义：上门欺凌，孟避不能，寅虽可制，渠力难兴。
解曰：支辰临干克干，为上门乱首。又系华盖，其欺凌之恶，不能避也。寅木发用，虽可制此辰土，奈酉金克之。彼方自立仇地，力已弱矣，乌能兴起而作援乎。
断曰：重审之课，以下犯上，又名乱首，不免尾大不掉。虽干支上神，辰酉六合，而墓神覆日，百事昏沉，且三传递克，犹幸中末空亡，尚可解释。但酉为败神临支，家中败坏，亦防酒色迷人。
天时：墓神覆日，水运乎上，天罡指亥，主有雨。家宅：支干之上神相合，室家和美。仕宦：贵禄不见，官星乘墓，功名迟钝。求财：财爻不见，不得。婚姻：支干之上神相合，有必成之势。胎产：下强上弱，二阳包阴，妊乃成女，子恋母腹，产必迟延。疾病：昼占乃心经受病，幸白虎落陷受克，不药可愈。出行：人宅相合，行期迟缓。行人：天罡加孟，尚未启行。兵战：利主不利客，昼夜俱不甚利。坟葬：此系败地，水法不合，大伤人丁。
毕法云：虎乘遁鬼殃非浅，不行传者考初时。指南：庚辰十一月丑将申时，代友占往孟津，曰：此课支加干克干，为上门乱首，大凶之课。时此友在怀庆，适孟渡河往孟津，夫马已哄集署门，因投书痛止之，遂迎其椿萱至怀。不十数日而遭内艰，及春正二十一日，贼陷雒阳矣。

壬辰日第九局　干上卯
课体：重审，寡宿，曲直。
课义：夜将皆土，传末救护，常人欲之，君子深恶。
解曰：夜将皆土，克制壬水，赖末传之卯木来救，且会成木局，以压众鬼。常人值此，得免官讼。君子则又忌见子孙，虑克官星，所以深畏而忌之也。
断曰：曲直之局，似乎脱气。然夜占能制土鬼，不可一例言之，但不免贵人相赚耳。喜辰上申金，能敌众木。但交车六害，支干各自乘脱。而三传又盗日伤支，大约好事难成，忧事则易解散耳。占讼先曲而后直。
天时：天罡指阳，木局生火，朱雀发用，晴而不雨。家宅：长生乘六合，青龙临宅，主尊长有喜合之事。仕宦：子孙全见，占官不吉。求财：财爻不见，不得。婚姻：夜占甚吉，昼占平平。胎产：胎坐长生，占产不利。疾病：心经与膀胱受病，昼占则两虎相夹，病势甚笃。出行：夜占吉。行人：尚未起程。兵战：未见甚利。
毕法云：水日逢丁财动之，人宅受脱俱招盗。精蕴：十月寅将戌时占逃亡，曰：小吉加卯为用，主门户动摇。将乘朱勾，主为文字词讼交加。中见登明，将得天空，必因欺诈而起。甲申旬以午未为孤虚，占逃亡终不可获。末见太冲，将乘太阴临日。辰上见传送，将得六合为天门。壬日冬占，太阴临生门，逃必远去也。

壬辰日第十局　干上寅
课体：遥克，蒿矢，稼穑。
课义：互相吞并，夜戌虎盛，身幸乘寅，众鬼钦敬。
解曰：干上寅木，克支之辰。支上未土，克干之壬水，是互相吞并也。夜占戌虎最恶，辛赖日上寅木，可以敌土，所以众鬼皆敬而畏之也。
断曰：蒿矢之卦，三传皆土。戌夜乘虎伤日，诚为至凶。所喜坐于空乡，虽有谋害，不能为祸，夜贵稍重。若用昼占，则贵塞鬼户，魍魉全无矣。惟利坐待，不利动谋。
天时：龙虽升天而空陷，三传皆土，不雨。家宅：元后脱干防失脱，朱勾乘支，不免口舌。仕宦：昼乘青龙，夜乘白虎，惟利职官。求财：不见财爻，不得。婚姻：交互相克，未见其美。胎产：二阳包阴，妊乃成女。疾病：当是顶门刺痛，或肾水涸竭，或脾胃受病，不久可愈。出行：陆路防失脱，水路防口舌。行人：天罡加季，行者至门。兵战：好事难成，凶事易散，宜谨慎。坟葬：穴情虽好，人手不清，且防有口舌争竞。
毕法云：众鬼虽彰全不畏，夫归芜淫各有私，鬼临三四讼灾随。课经云：干上寅木为日干之脱气，昼乘元武，为脱盗格。但既为救神，又当别论。秘要云：亥为干德属水，辰为支刑属土，三传助刑伐德。若追亡捕逃，利小人而不利君子。照胆秘诀云：日刑杀到忧妻妾。心印赋云：蒿矢遥神克日干，救神制鬼却为欢。

壬辰日第十一局　干上丑
课体：重审、六仪、涉三渊。
课义：发用长生、丑午来憎、勿依末旺、昼戌虎狞。
解曰：申金发用，乃壬水之长生，不无所益。但干上丑土，支上午火六害相遇，则丑午所以取憎也。末传之旺子，昼占乘虎，又系羊刃，乌可相依。况中传之戌土，夜更乘虎，而狺狺孟噬乎。
断曰：重审之卦，利于后动。但六害相加，支破伤干，空财临干支上而发用。长生又坐空克之乡，既被支上午克，又被干上丑墓，全然无气，岂可恃赖耶。惟六仪发传，或能化凶为吉耳。昼占太常克干，亦防孝服。
天时：水母空陷，天罡临寅，旬内不雨。家宅：支干相害，宅上与末传虎刃相冲，恐多惊恐。仕宦：青龙与官星相并，又仪神发用，占官最吉。求财：夜占可得。婚姻：支干之上神相害，占婚不吉。胎产：下强上弱，子孙属阴，孕乃成女。疾病：心经受伤，或肾水虚涸之症，然发用长生，终当痊好。出行：水陆二路，俱各中平。行人：天罡加孟，尚未起行。兵战：先吉后惊，后宜谨备。
毕法云：虎乘遁鬼殃非浅。六壬统论云：辰为天罡，寅为鬼户，辰加寅为罡塞鬼户，使众鬼不能窥觑。宜于避难，或阴私之事。指掌赋云：申戌子为涉三渊，当隐于山林。又云：传见六仪，病将瘥而狱自出。神将论云：申乘六合为医人，临空亡为和尚。

壬辰日第十二局　干上子
课体：元首，进茹。
课义：昼旺乘虎，那堪遁戊，休赖木旺，渠自受苦。
解曰：子乃旺水，临干而与日比和，可云相得，奈遁出戊土，又乘昼虎，反来克干。若恃寅卯之旺，以制戊土，不知卯受辰害，且乘太阴之金，复遁庚辛二金克制，是渠方受苦不暇，何暇救人乎。经所谓见救不救，灾须自受也。
断曰：连茹之卦，丑发用为明鬼，子临干为暗鬼，二鬼相并，难免口舌矣。且干上之子，支上之巳，夹定三传，止虚一位，是经营必有未周也。又网刃在前，凡谋不宜妄动。
天时：日上有网，又与用传相合，密云不雨之象。家宅：贵人临宅生宅，当得贵人之益。仕宦：网罗高张，防丁艰。求财：宜得贵人文书之财。婚姻：支干交克上神，占婚不吉。胎产：二阴包阳，妊乃成男。疾病：心经受病，或膀胱有疾，课名闭口，病恐不食，难治。出行：昼占陆路不吉，水路可行；夜占水陆皆可。行人：天罡加仲，尚在中途。兵战：先忧后喜。
毕法云：所谋多拙逢罗网，夫妇芜淫各有私，虎乘遁鬼殃非浅。指掌赋云：丑寅卯为将泰，有声名而未蒙实惠。心印赋云：子丑相加事必成，更逢吉将转欢欣。神将论云：丑加子，谓之牛女相会，占婚却宜。纂要云：巳财作闭口临支，与闭口禄同，不利占病。

癸巳日第一局　干上丑
课体：伏吟，励德，稼穑。
课义：五鬼相攻，闭口免凶，昼夜戌虎，病讼重逢。
解曰：土为日鬼，课与传共布五土，并攻癸水，何可当也。巳为闭口，缄默不言，庶可以免凶脱祸。河魁作鬼，昼夜乘虎，病讼不免重叠而见也。
断曰：自信之卦，伏匿不动，惟三九月戌为天马，方有动象。或逢亥上年命，亦可言动。仕宦逢之，催官符至，上任极速，常人则不利也。所喜末传空亡，无足深患，又课名稼穑，凡事有艰难之象。
天时：三传纯土，无雨。家宅：贵德临宅，财气重重，富而且贵之象。仕宦：官星临身，中传催官符至，得之甚速。求财：财已充庭，不求自至。婚姻：占男中平，占女差吉。胎产：男喜易产。疾病：肾水涸竭之症，或齿痛呕血，出旬不治。出行：陆路不佳，水路可行。行人：近者立归，远者难定。遗失：不出本家。逃亡：在西方寻。兵战：昼夜将凶，未见其利。
毕法云：虎临干鬼凶速速，闭口卦体两般推。课经云：辰戌丑未为三传，自相冲刑，可以凶制凶，是谓贼捉贼。又内有四金字，可以制化凶鬼，翻不为害。玉成歌云：三刑为鬼入家破。又云：伏吟举动心无遂。指掌赋云：三传纯官鬼，而兄弟成灾。

癸巳日第二局　干上子
课体：元首，退茹，解离。
课义：递相克贼，禄被元食，难进难退，课名迫逼。
解曰：干上子水，克支神之巳火。支上辰土，克日干之癸水，是递相克贼也。子水为日干之禄，夜占被武侵蚀，则禄不可守矣。进而投于三传，初中均是脱气。又进而至于末传，更遭鬼克，乃退而复守虚枵之禄，终无所益，难以聊生。前既不可进，后又不可退，课名迫逼，不亦宜乎。
断曰：退茹之卦，宜退不宜进。况旺禄临身，尤宜守旧。又交互克伐，课名解离，夫妇恐有乖睽，人情亦防叵测。
天时：天罡指阴，自然有雨。家宅：人少宅宽，宦家安吉。仕宦：旺禄临身，与末传之官星相合，功名可望。求财：只宜谨守己财，不宜他求妄想。婚姻：占男则吉，占女不佳。胎产：男喜，母有惊恐。疾病：防遗漏风瘫之症，贵医可治。出行：陆路甚佳，水路不吉。行人：天罡加孟，尚未启行。兵战：昼占则凶，夜占则吉。坟葬：防损人口。
毕法云：夫妇芜淫各有私，旺禄临身徒妄作。课经云：辰加巳，昼夜皆乘蛇，地盘之巳亦蛇，名两蛇夹墓。占病必有积块在腹，恐致不救。或行年本命是辰，死期尤速。若年命居亥加戌，用虎冲蛇，庶得少延耳。

癸巳日第三局　干上亥
课体：重审，间传，极阴。
课义：初鬼末败，丁马独在，千里之行，获财十倍。
解曰：初传之丑土，乃是日鬼。末传之酉金，又是水之败气，俱无所用矣。唯存中传之亥水，上乘旬丁，且系日马。丁见则财动，马见则远行。虽去而之千里，有不获财十倍乎。
断曰：极阴之课，间隔而退，有抑塞不舒之象。初传鬼坐克地，末传酉坐脱乡，惟取亥上暗财而已。然家居亦不利也。宅有卯贵脱干，防有贵人脱赚，或施舍神佛功德。
天时：毕宿临于末传，亥水加于日上，浓阴密雨之象。家宅：夜占贵人生宅，主有荐拔之事。求财：水日逢丁，外财大获。仕宦：昼夜贵加，必主逢贵，然系脱气，不无所失。婚姻：干上克支，支上脱干，未见甚美。胎产：极阴之课，妊是女胎，产亦不吉。疾病：胸胁多风，或肾水不足，然鬼坐克乡，不久自愈。出行：从陆路而去，必获财归。行人：天罡加仲，尚在中途。兵战：课名极阴，未见其利。
毕法云：水日逢丁财动之，闭口卦体两般推(夜占)，昼夜贵加求两贵。精蕴云：卯为夜贵，加临巳上，两贵相加于极阴之课。惟宜两处暗求，却得贵人周济。课经云：倘立秋前一日是壬，为火绝之日，壬寄在亥，癸日占得丑上见亥，为天祸课。

癸巳日第四局　干上戌
课体：元首，稼穑，闭口。
课义：干及三传，凶祸难言，宅中寅木，可敌仇冤。
解曰：昼占白虎乘戌，临干克干，已见凶征。三传又皆凶鬼，其病讼之患，自当不一而足。幸赖支上之寅木，可以敌鬼，不为凶咎，当有同居之人，力为解救也。
断曰：元首之课，虽曰顺征，但干支交互相脱，有彼此怀诈之象。所喜中末传空，先凶后吉。夜占申乘白虎，冲支上寅木之蛇，宅中当有怪异不宁，然亦虚惊而已。
天时：箕宿临支，风而不雨。家宅：家有子弟，力能御侮，宅赖以安。仕宦：催官符发用，得官甚速。求财：夜占财可得。婚姻：支干相克，两各平平。胎产：男喜，产易。疾病：白虎临戌，病乃干表，或眼目疼痛之症，末空白愈。出行：水陆二路，俱未见利。行人：天罡加季，可以立至。兵战：众鬼全消，出兵大利。
毕法云：虎临干鬼凶速速，不行传者考初时，众鬼虽彰全不畏。观月经曰：此课白虎若带死神死气，谓之魄化，又名旱苗无雨。如正月癸巳日亥将寅时，戌加癸发用，白虎乘死气来克癸水。课传又见天罗地网，末传复为日干之正墓，将乘蛇。占若得此，必主有死亡之事。

癸巳日第五局　干上酉
课体：元首，从革。
课义：人就财乡，传课循环，昼将土神，忧变怡颜。
解曰：日干为人，而癸寄于丑，丑即人也。支神之巳，乃是癸水之财，今以丑干加巳，是人就财乡也。四课不离于三传，三传不出乎四课，谓之循环格。昼将皆土伤干，宜乎可畏。幸三传之金，窃土生身，是忧变怡颜矣。
断曰：从革之课，段炼相从。占主变动，有革故鼎新之象。但干乘败气，又为破碎，所谓破败神者是也。或家有不肖子弟，以酒色败家者。又三合金局，干上见酉为自刑，名金刚格。缘巳刑申，丑刑戌，惟酉不能刑，故自刑其西方也。有气则革而进，无气则革而退。
天时：毕宿发用，必雨。家宅：支阴乘破败之神，宅必难守。仕宦：最吉。求财：家财不得。婚姻：课曰从革，最不相宜。胎产：课传皆阴，妊乃成女。疾病：病在肺经，或筋骨脾胃膀胱，并肾虚之症。出行：水陆二路，皆不云吉。行人：天罡加孟，尚未起身。兵战：昼占吉，夜占凶。
毕法云：三传递生人举荐。课经云：此课丛杂不一，伙众共谋，或两处托人干事。凡谋必遂，大都三合成局，是无己之象。一事方去，一事又来。若遇吉将，必有先容引进之人。惟恐不利占解散等事。

癸巳日第六局　干上申
课体：重审，斫轮。
课义：交朋合美，财神已矣，生虎鬼龙，一悲一喜。
解曰：支上之子，与干丑相合。干上之申，与支巳相合，上下交合，朋情自然和美。但巳为癸水之财，既被旺禄所克，又被戌虎所墓，则此财止宜弃之而已。如夜将申金，本能生我，而乘白虎；戌土本作日鬼，而乘青龙，悲中有喜，喜中有悲，非一悲一喜而何。
断曰：斫轮之卦，大利占官。但昼占贵人入狱，不宜妄干当事，所谓咄目煞者是也。旺禄临支克支，宅中不甚安妥。若有喜事破耗则吉。
天时：水母临干，青龙临支，天罡指毕，必然有雨。家宅：青龙与六合，昼夜加干支上，必多喜合之事。仕宦：课名铸印，占官最吉。求财：财爻虽见，恐取之生患。婚姻：交车相合，秦晋可谐。胎产：私胎生男，产期尚远。疾病：伤风肾竭之症，喜得贵医治之，不日可愈。出行：水陆俱佳，但行人恋宅，行期迟滞。行人：天罡加仲，尚在中途。兵战：美中不足，更宜慎之。坟葬：龙神甚旺，发财发贵。
毕法云：权摄不正禄临支，课传俱贵转无依，昼夜贵加求两贵。课经云：卯加申发用，夜占必因贵人而作内乱，缘贵人内战故也。心印赋云：子来加巳为极阳，戊癸合时大吉昌。

癸巳日第七局　干上未
课体：反吟，励德。
课义：皆马皆丁，不容少停，贵虽难靠，财却丰盈。
解曰：亥为丁神，又为驿马。未中亦有丁寄，是支干三传皆逢丁马，至动至速，岂容少停乎。昼贵巳火临于亥地，受水所克，夜贵卯木临于酉方，受金所克，是皆不可倚靠者也。巳为财神，丁亦财神，则遍地皆财，非丰盈而何。
断曰：无依之课，支干各自相克，彼此皆防有损。贵登天门，宜动达天庭，上章奏事。又雀鬼加干，构讼最忌，惟占功名考试最吉。凡事人情不定，亦有重求轻得之象。
天时：课传皆阴，水运乎上，火居于下，晴而复雨，雨而复晴。家宅：丁马相加，恐非安居之象。仕宦：贵登天门，占官甚利。求财：满目皆财，何患不得。婚姻：支干各自相伤，男女总非吉象。胎产：课传皆阴，女胎，产速，须防堕胎。疾病：有头风颠斜之疾，或寒热往来，须防反覆。出行：丁马甚多，来去甚速。行人：天罡加季，丁马重重，行者立至。兵战：情态多变，出兵宜慎。
毕法云：两贵受克难干贵，干支全伤防两损。订讹云：午马胎财，夜占乘元，占孕者必系私胎。神将论云：夜占太常加干，二月占防有孝服。三车一览云：水日反吟，动获资金。中黄经云：马见巳亥在路歧。

癸巳日第八局　干上午
课体：重审，斩关，孤辰。
课义：夜占被盗，钱财累耗，名值元辰，俱怀凶暴。
解曰：发用财空，夜将乘元，上下夹克，午宫又被亥克，回归又受癸克，是钱财被盗而累耗也。阴日支后一辰名元辰，今末传之辰，既脱干上之午，复冲支上之戌，是见伤于元辰，而俱怀凶暴之情矣。
断曰：斩关之课，中乘丁马，利于远行。但孤辰发用乘元，不免走失之患，亦主孤茕。惟青龙带官临宅，宜于仕宦。
天时：午火受克，水运乎上，出旬必雨。家宅：昼夜皆乘青龙，宅中必多喜庆之事。仕宦：官星作墓，不甚通利。求财：财爻落空，恐不能得。婚姻：课名孤辰，占婚不吉。胎产：二阳包阴，产必成女。疾病：腹痛脾泄，肾水不足。出行：陆路不吉，水路可行。行人：天罡加孟，尚未起行。兵战：昼夜皆不利。
毕法云：水日逢丁财动之，空上逢空事莫追。邵公占验，戊申五月申将卯时，一妇人己卯生占身命，曰：为不正妇人，遇饥则气攻胸臆，以致眼目昏暗。子不多存，足生小趾。后有血瘿之疾，破溃而死，必因养蚕而致。盖午空为不正阴人，又为目，被水所克，故主昏暗。本命禄空，故主饥。戌为足，加巳乘龙，为添足之象，故有小趾。亥为血海，乘不坚之辰土。天后厌秽，癸见厌秽，则成血瘿而死也。

癸巳日第九局　干上巳
课体：涉害，从革，不备，赘婿。
课义：财来就我，循环相锁，将克传生，众口传播。
解曰：巳为日财，加于干上，且三传自支传干，是财来就我也。巳为旬尾，循环相锁，若求解释忧疑，非所占矣。土将克身，似乎可忧。然生起传金，反来育身，是忧变为喜。且自末传之巳火，迤逦生干。仕宦得此，必有众口推荐之者。
断曰：从革之体，有革故鼎新之象。三传火土生金，金来生水，有官有印，可为要地枢机。但才乘官贵，必当献纳殷勤，方为得力。且合中犯杀，亦防有笑里藏刀之人。支乘破败，不能安享。又名赘婿，进退不能自由。
天时：毕宿发用，全金生水，必有大雨。家宅：败神临宅，不无耗散之事。仕宦：昼占贵人临身，又系三传递生，占官最吉。求财：财来就人，坐享其利。婚姻：三合相连，有必成之势。胎产：课传无阳，妊乃成女，但课皆合，产必迟延。疾病：咳嗽劳伤，肾水涸竭，医不得力，难以速瘥。出行：陆路甚好，然传逢三合，行期必愆。行人：天罡加仲，尚在中途。兵战：先凶后吉，防敌有诈。
毕法云：合中犯杀蜜中砒，三传递生人举荐。纂要云：财神闭口，占病皆凶。辨惑云：午加寅上为胎坐长生，不利占产，大宜占孕。指掌赋云：酉丑巳为献刃，远近皆受其伤。

癸巳日第十局　干上辰
课体：重审，元胎，六仪，斩关。
课义：墓克其身，倚赖于寅，不甘之者，初支两申。
解曰：墓神覆日克日，赖末传寅木克制辰土为救。奈初传与支上之两申，情有不甘，反克寅木，不能制辰。所谓遇救不救，灾须自受也。
断曰：元胎之卦，宜新不宜旧。但干乘墓克，支乘长生六合，有自己昏迷他人逸乐之象。且六合发用内战，事虽垂成，亦防破败。三传乘后合元武，占婚者先有私情。
天时：墓神覆日，恐不能晴。家宅：青龙相合，宅多喜庆。求财：宅中自有。婚姻：可成。胎产：女胎，产顺。疾病：肾虚发昏，速医尚效。出行：水路甚佳。行人：可以立至。兵战：美中不足。坟葬：吉，阡有益。
毕法云：后合占婚岂用谋。古鉴：寅将亥时占婚，曰：巳申寅亥相合，其婚必成。申为长生学堂，其妇必轻盈清白，善能书算。亥中有丁，婚后当丁母艰。子息乘于丁上，便当有子。三传无空，享福绵远，果验。邵公占验：戌将未时占宅，曰：墓作天后主迟钝，天后为滞神，见墓愈滞。喜旬首引出长生，乘合制元，且首尾相见，主进人口及怀妊之事。又寅为风，武为水，主子息得风湿之症。又行年在身，主内争讼，必有道土讲和也，皆验。

癸巳日第十一局　干上卯
课体：遥克，蒿矢，励德，寡宿，入冥。
课义：源消根断，凡谋锢模迤逦脱耗，源入幽暗。
解曰：干支自下生上，皆是脱气发用，又是旬空，非流消其源，枝断其根乎。凡事虚耗，皆不归实。三传又迤逦相脱，自昼传夜，五阴相继，非渐入幽暗而何。
断曰：蒿矢之卦，祸福俱轻，又逢空脱，全无踪影。吉事未吉，凶事不凶。或为子孙耗费，或为卑下脱骗。若占病体，皆因不摄以致危笃。占此者惟僧道相宜。
天时：朱雀发用，天罡指阳，恐不能雨。家宅：支干合乘脱气，耗费不已之象。仕宦：贵人临干，官星发用，功名可望，但多耗费之事。求财：水日逢丁，有财可得。婚姻：课名寡宿，占婚不吉。胎产：课传无阳，妊乃成女，母空儿实，产必易速。疾病：翻胃伤食吐逆之疾，或肾虚膀胱受伤，喜鬼空陷，不药可愈。出行：水陆二路，俱不甚佳。行人：天罡加孟，尚未起行。兵战：有名无实，未见其利。
毕法云：昼夜贵加求两贵，罡塞鬼户任谋为。指掌赋云：未酉亥为入冥，主心劳而日拙。玉成歌云：水乘火将皆惊恐，勾朱同传主讼伤。心印赋云：子临四季虎来并，小口年中灾病频。纂要云：辰加寅为罡塞鬼户，不论在传与不在传，能使众鬼不敢窥觑。

癸巳日第十二局　干上寅
课体：遥克，蒿矢，连茹，寡宿。
课义：蒿矢空亡，前路嘉祥，寅元午空，失脱先防。
解曰：未作蒿矢，却喜旬空，不足畏也。进而至于前路，则遇申酉生气，不既嘉祥乎。但干上寅木，乘元脱气，支上午财，又遇旬空，其失脱之虞，所当预防矣。
断曰：蒿矢之卦，与前课相似。空亡克日，事主多端。大约连茹而进，进则有益，退则无功，纵有龃龉，必当勉力精进。
天时：毕宿居未，终必有雨。家宅：妻财空陷，占宅不吉。仕宦：官爻空陷，占官欠吉。婚姻：妻爻空陷，不吉。疾病：肾虚之症，不药可愈。胎产：胎神落空，恐是虚喜。行人：天罡加仲，尚在中途。兵战：先凶后吉。
毕法云：所谋多拙逢罗网。古鉴：寅将丑时占财，曰：午为妻财，是问妻家觅财，许而未得，以旬空故也。寅为癸息，癸生干申，以生子而得是财，后遭婢仆之患，随得随失，空酉与破碎并临故也。行年酉见戌为六害，白虎与血支相加，恐遭官讼，几不免刑。幸作三合，终能解散耳，俱验。邵公占验：戌加酉占宅曰：晚年宠妾，财物被盗，盖末传酉为妾作破碎故也。又行年亥作太常，主有外服。天后乘脱气，主儿妇因病小产，应在四月后，果皆验。

甲午日第一局　干上寅
课体：伏吟，自任，元胎。
课义：不肯守禄，去临空谷，马载虎鬼，末后相逐。
解曰：寅乃甲禄，临身发用，宜相守而勿失矣。乃舍之而前，投于中传之巳，则为空陷之乡。又进而逢末传之申，既为日鬼，又乘昼虎。因马而动，灾咎难乎免矣。何如守德禄扶身之吉，足以自安耶。
断曰：自任之卦，格合元胎，有伏而未发，屈而未伸之象。末传见马，主静中有动。但中落空陷，名为折腰。凡百谋为，必遭中阻。金鬼乘虎，名催官符。仕宦甚速，常人不宜。又支脱干气，乘蛇可畏。然能制官，尚可免祸。惟不利动谋也。
天时：有风，阴晴不定。家宅：宜静不宜动。婚姻：夜占可合，亦防中阻。胎产：十月占主私胎，或婢妾孕。功名：四月占吉，余防有阻，占官主改任。求财：守分自足，妄求有损。疾病：肝家有火，昼占见凶有解。失脱：不出家中，逃亡不远。出行：不宜，上任者有阻。行人：中途有阻，巳月占即至。争讼：宜解，不解有凶。兵战：昼占不利，夜占吉。
毕法云：信任丁马须言动，旺禄临身徒妄作，虎临干鬼凶速速。袖中金云：六甲伏吟，有禄有马。三传先刑后冲，破中有合，凶中有吉。祸福倚伏，不可一概而推。神将论：蛇生角在寅，勾陈捧印在巳，白虎衔牒在申。

甲午日第二局　干上丑
课体：知一，退茹，三奇。
课义：退值生方，进遇空亡，夜逢庚虎，美里成殃。
解曰：寅临卯上，进则遇辰，为空亡之地。退而历丑至子，乃木之生方也。生我发用，又中传长生。末传财神三合，可不谓美乎。但夜占初传子，旬遁为庚鬼而乘白虎，暗中克日，反生灾患耳。
断曰：知一之卦，交车六害，主恩中有害，合中有离。三传亦名润下，生干克支，恐子孙不利，凡事宜退不宜进。三奇生干发用，与干神上下六合。昼占吉，夜占惟利仕宦，余占凶。
天时：雨泽沾足。家宅：防争斗口舌，及奴婢奸私，宜迁改。婚姻：不宜。胎产：安。功名：士有奇遇，或得人暗助，或祖父袭荫。求财：迟得。疾病：夜占极凶，喜奇神可解。失脱：寻得。出行：宜赴官，余不利。行人：先有信至。争讼：不负。兵战：未得利。坟葬：恐是旧坑，朝山亦空，不吉。
毕法云：虎乘遁鬼殃非浅，六阳数足须公用。课经云：传生干克支，占人旺而无正屋可居，为人旺弃宅格。指南：壬午年七月，客来坐定未言，袖占之曰：贵人临身，必科第中人，非田姓即王姓。贵被干克，岁破发用，课传退茹，必有获罪朝廷之事。喜初中后阴为恩泽，无大咎也。果荆州知府王姓，甲戌进土，以失城守逮问，后得脱免。

甲午日第三局　干上子
课体：涉害，间传，斩关，励德。
课义：夜子昼申，总是凶神，六阳数足，革故鼎新。
解曰：子以遁鬼，乘白虎临干。申以日鬼，乘白虎入传。夜占则畏子，昼占则畏申，总以白虎凶将故也。四课三传，皆居六阳之位，为六阳数足。凡占最宜公干，不利私谋。自夜传出于昼，为由暗而明，革故鼎新之象也。
断曰：涉害之卦，主先难后易。三传间退，兼被初传戌财引入中末鬼脱。名悖戾之格，亦名倒拔蛇，凡事艰辛。生气坐干，奇神坐日，最能转祸为祥。末助初财，亦有旁人协助。贵临卯酉，显者有喜，阴小有灾。
天时：先雨后晴。家宅：主虚耗，丑加卯，夜乘天空，主门户动土，身宅不安，宜谢土神。婚姻：不正。胎产：胎安，产不利。功名：主以财得爵，大位升迁，下位被斥。求财：得之暗昧，不可告人，防因财致悔，为商折本稽程。疾病：得之房孟，甚险，有解。失脱：或妇人，或小儿所盗。出行：赴官吉，防耗脱。行人：将至。争讼：不利见官，宜和解。兵战：忌用。
毕法云：六阳数足须公用，支坟财墓旅程稽；虎临干鬼凶速速，后合占婚岂用媒。指掌赋云：戌申午曰悖戾，有追悔之心。盖戌午火局中间一申，一申反成克象矣，故曰悖戾。神将论云：元武在戌曰遭囚，与财星并，主亡失稽滞，少成多败。

甲午日第四局　干上亥
课体：遥克，蒿矢，元胎。
课义：申为矢箭，射中非善，马载马鬼，昼难脱患。
解曰：蒿矢本无力，得申金发用，便为矢有金镞。若被射中，非吉祥之事。况申金又为日鬼，而兼驿马，鬼则患深，马则动速。夜占犹可，昼占白虎乘之，其凶更甚。虽有善避者，岂能脱然免于患耶。
断曰：蒿矢之卦，祸福俱轻。然合病胎之格，忧疑莫决。虎临干鬼发用，至为凶险。幸是折腰，吉凶皆半途消散，求官者反嫌其空陷也。若四季占，亥水无气，却喜申鬼生亥，乃不幸中之幸。否则虚心坐待，长生在干，亦可窃金育日也。
天时：雨后生寒，日孟出而不出，大风之象。家宅：卯加午为闭口，主有喑者。虎乘申，主家有病人未愈。宅上朱勾，主有文书勾连之事，宜慎。婚姻：虽见和合，有阻；胎产：安吉，防生哑儿。功名：巳年月大吉，合催官捧印，化龙之兆。求财：惊患多而获利细。疾病：主咽喉症，巳酉丑月占，为脓血之灾。失脱：元武临贵，勾陈落空，不能捕获。出行：出必旋返。行人：中路有阻。争讼：利主不利客　托贵无力。兵战：宜慎。
毕法云：宾主不投刑在上，闭口卦体两般推。课经云：亥加寅，夜将太常，乘日之长生，来人必占婚姻，或有恩赐服食等事。神将论云：太冲乘勾空为沙门，用日主其僧多不洁少实。又天后加申，甲日为湖池。

甲午日第五局　干上戌
课体：重审，炎上，斩关，狡童。
课义：人衰宅旺，他忤我向，讼宜顺他，病虚脱丧。
解曰：三传火局，脱干比支，是为人衰宅旺也。以彼此言之，他来脱我，我反生他，岂非他怀相损之意，我致相向之情乎。讼而得此，应在支之受生，为屈意而顺彼。病而得此，应在干之被脱，为虚弱而可虞矣。
断曰：重审之卦，局合炎上。事多不顺，明中有暗，循理则吉，犯上则凶。三传四课，不出寅午戌三方，回环无端，主凡事孟成不成，孟结不结。人益我损，虚耗无穷。况狡童有不正之嫌，斩关非安居之象，可不慎哉。
天时：时旱得雨，兼有风雷。家宅：人口衰弱，防奴婢逃走。婚姻：不用。胎产：难产，母强子弱。功名：有禄之官，主非正印。求财：宜索债负，不宜商贩；主为治宅多费，或为人所脱耗。疾病：主虚损，或火上炎。失脱：或因家中喜事，或系奴婢奸私。出行：利避难奔逃，余防耗失。行人：午丙日来。争讼：有解。兵战：利私度关隘，宜息兵解和。坟墓：丙龙坤向则吉，可以发丁。
毕法云：权摄不正禄临支，后合占婚岂用媒；初遭夹克不由己，支坟财墓旅程稽。三车一览云：三传全脱，反生起干上财神，是为取还魂债。又于加支，求宅必得。但被支脱，虽目下强得其屋，后无益也。

甲午日第六局　干上酉
课体：元首，四绝。
课义：元财在中，水生坐空，丁神作鬼，凶动重逢。
解曰：辰为日财，今元武并临中传之辰，又属旬空，岂无耗失。末传长生，又投空墓，何能为益哉。惟存酉鬼乘丁神，而临日发用，鬼足致凶。丁又善动，日上初传，重重相遇，可勿畏哉。
断曰：元首之卦，事由男子，利于先举。日坐墓上，切勿冒昧投入，必遭蒙蔽。官鬼乘丁发用，支上丑土助克。若非仕宦，必有家鬼弄家人。辰酉六合，三传自刑，卒难称意。
天时：虽阴不能成雨。家宅：宅吉，宜发贵，然防有灾。婚姻：难成易破。胎产：酉临鬼户，防鬼胎，占产立下。功名：可得，主有改变或暗害。求财：防生灾祸，到底成空。疾病：大凶，谓酉鬼独发，申在墓外，又为鬼呼也。失脱：难寻。出行：不利，亦不果。行人：丁神独发，人宅即到。争讼：先发者胜，终解。兵战：宜慎。
毕法云：众鬼虽彰全不畏。不行传者考初时。课经云：雀作日鬼加干，为雀鬼格。又干支互克上神，为真解离卦。指掌赋云：日辰加临卯酉，离者合而合者离。精蕴：丑将占行人，天盘寅为行年贵人，逆转到地盘寅位，从卯门上过，卯上见戌，戌中辛克日及行年。而寅上又被酉克，当以不归断之。

甲午日第七局　干上寅
课体：反吟，无依，涉害，元胎。
课义：支干俱伤，又坐克方，舍就不可，彼此匪良。
解曰：甲被申克，午被子克，彼此俱伤也。寅又坐申上，午又坐子上，俱坐克方也。在此在彼，无一善地；或就或舍，无一可安。易所谓不能退，不能遂者也。
断曰：无依之卦，反覆不宁，多涉艰辛，人情不协。三传禄马俱动，似可有为。然皆临于绝地，长生又坐空方，干支上下皆克，惟杜门静守，庶免灾生。勉强营求，大非吉兆。若秋占，子为火鬼伤支，更防火烛之灾。
天时：风雨无常，时作时止。家宅：人衰宅废，宜与人兑换结绝。婚姻：昼占可成，然多反覆。胎产：不安。功名：换职易位。求财：徒劳无得。投谒：不合。疾病：主非一症，时愈时发。失脱：难寻，逃亡远去。出行：既出，旋归。行人：孟近还远。争讼：彼此俱伤，不如止息。兵战：不利。
毕法云：支干全伤防两损，昼夜贵加求两贵。课经云：申加甲，庚加支，为明暗二鬼。又阳日反吟，为德丧禄绝。反吟四孟，为四绝元胎。袖中金云：反吟阴阳，各易其位。天地乖隔，南北暌违。子午乘蛇，官病灾凶。寅申乘龙，隔墙有祸。指掌赋云：寅功曹，主木器文书。申传送，主行程消息。传送上会青龙，子孙财损。

甲午日第八局　干上未
课体：知一，三奇，铸印，引从。
课义：交互彼己，两皆不利，夜害贵人，讼遭官制。
解曰：午未寅亥，干支上下交车相合。然未墓覆日，亥水克辰，彼此两无所利也。夜贵临身，而初传之子害之，讼虽理直，必遭曲断，况不直乎。
断曰：知一之卦，恩中有害，合中有离。日遭墓覆，辰被水克。贵人为用神所穿，格虽铸印，遇空不成也。幸奇神独发，支上神得初引末从，天狱解散，为逢凶化吉之象。
天时：有雨而不沾足。家宅：支上引从，主迁修屋宅。婚姻：孟合还离。胎产：胎防不实，产即下。功名：主有遇合，而无实际。求财：始虽有利，终归虚耗。投谒：外合而情不亲。疾病：暴病吉，久病凶。失脱：难寻。出行：不果。行人：先得空信。争讼：防曲断有屈。兵战：小心则吉。
毕法云：前后引从升迁吉，害贵讼直遭曲断。指掌赋云：三奇发用，疑惑解而喜气生；引从日辰，家必兴而人必旺。占验：壬午年十二月一司马占出师。曰：初传岁破内战，卯命上龙马克下，功名非久远之象。必因宰执不悦，自孟请退。来年秋初，当去任矣。且斗系日本，墓贵临干，为仰丘俯仇。干墓支绝，种种不佳。幸奇神天赦发用，朱雀皇诏作恩，可得温旨归里也，后果如所占。

甲午日第九局　干上午
课体：元首，炎上，励德，u女。
课义：循环脱耗，秋冬急暴，身位频灾，家庭累盗。
解曰：三传会火，循环脱干，耗费甚矣。昼午夜寅，皆乘白虎。春夏木旺火相，犹之可也。秋冬遇之，即为饿鬼饿虎，为恶尤暴。身既受灾，而支亦墓脱，必频频招盗也。
断曰：元首之卦，局合炎上，事多利顺，像亦光明。但脱上逢脱，虚诈多端。幸脱气生戌，可取还魂之债。然励德则阴小有灾，u女则奸私可丑，占者尚其慎诸。
天时：晴多雨少。家宅：防有耗损，及婢仆奸私。婚姻：不正，大忌。胎产：胎安，产不利。功名：无益。求财：不利交易，得不偿费，止宜索取偿负。疾病：主虚症、火症。失脱：屡见难获。出行：宜投亲访故。行人：迟至。争讼：彼此多耗，彼来求和。兵战：多耗军储，宜慎重。
毕法云：脱上逢脱防虚诈，后合占婚岂用媒。课经云：支加干为宅来就人，买屋不费力。古鉴：辛酉生人，己酉年寅将占谒县令，曰：三合盗气，支又来脱干，远涉徒费。u女淫荡，末财坐墓，纵有厚赠，旋以狎邪耗尽。行年蛇衔剑，贵人在后，被克而怒，必主后来嫌怨不足。其人曰：彼有札召我，何为不去。及至，初相见，款洽厚赠。寻因遇友引入妓家，遂倾所有。令知之，果见诮让，情礼顿疏，潦倒而归。

甲午日第十局　干上巳
课体：知一，元胎。
课义：脱空破碎，丁鬼宅内，初马鬼驰，生禄后泰。
解曰：巳乃旬空，又为破碎煞，今临干上，脱干之气，不可守也。酉为日鬼，又遁旬丁，今临支上，不可就也。遂投初传，则逢鬼乘驿马。幸坐空方，不为大害。进而中末，始遇亥之长生，寅之德禄，盖至是而后泰然也。
断曰：知一之卦，长生元胎，凡事先难后易。巳虽空破，却能制鬼。遂使三传递生，助起末传德禄，故巳火不作空论，实为救神。但贵人皆受囚辱，贵不治事，不可干谒妄动。
天时：求晴未晴，求雨未雨。家宅：不宁，防有争斗口舌，火烛虚惊，人亦不旺。婚姻：昼占可合，然龙神坐空，主男家改悔。胎产：胎神临空败，防损。功名：官爻落空，主迟得，或有改调。求财：未见利益。投谒：贵人不悦。疾病：暴病易愈，久病不吉。失脱：元武克勾，难获。出行：须改期。行人：寅日至。争讼：不利投托势要，宜解。兵战：先难后易，宜慎。
毕法云：贵人蹉跌事参差。纂要云：干上巳，昼占乘太常，干生上神，上神又生天将。凡占尽被脱耗，多虚诈不实，又白虎入丧车。惟申加巳发用为的，占病可畏。汇函云：甲日申为青龙，主财帛出其道路，或主远信寄物。又申作龙，加孟为银匠、铁匠、僧人。

甲午日第十一局　干上辰
课体：涉害，间传，斩关，登三天，狡童。
课义：空财动取，马载鬼虎，贵坐天门，罡塞鬼户。
解曰：辰为日财，既值旬空，又被夹克。虽临干发用，然动而取之，无所得也。中传午脱干气，末传日鬼，昼乘白虎，加以驿马载之而行，其动必速也。虽贵登天门，罡塞鬼户，仕宦最为吉兆。常人终畏虎鬼，不宜冒昧前行。
断曰：涉害之卦，间传顺进，号登三天，多历艰危，全无凭藉。又斗罡加日发用，格合斩关，龙合入传，神藏煞没，宜逃灾避难，默干阴谋。又孤辰发用，惟利僧道。自干传支，当虚己就人，然亦有声无实也。
天时：孟雨不雨。家宅：主人出外，兼防阴私逃失之事。婚姻：不宜，亦不成。胎产：主逾期，主难产。功名：先难后易，无中生有。求财：主非光明之财，且归乌有。疾病：肝经受伤，久病及小儿病凶，药宜泻肺。失脱：难寻，逃亡不获。出行：利逃灾避难，然不果行。行人：失约未来。争讼：必得于远方，然消解不成讼。兵战：季春吉，余不利。
毕法云：我求彼事干传支，虎临干鬼凶速速，罡塞鬼户任谋为。类神云：六合与天后同入传，谓之狡童卦。占人多不正，所为奸弊，兼防有失。六合临辰主宰杀，又曰违礼，又曰持巾。括囊赋云：内出外而己求。阳人阴而彼索。

甲午日第十二局　干上卯
课体：重审，进茹，孤辰。
课义：支干拱传，空脱双全，孟进不进，耗盗忧煎。
解曰：干上卯，支上未，拱夹三传辰巳午在内，联珠合璧，凡事可成。但初传空财，引入中末，空脱破碎，毫无利益耳。辰未皆为墓神，又皆为日财。今未覆支而辰发用，所谓支坟财并也。虽号进茹，而难于进，进则逢空被脱，能免忧煎乎。
断曰：重审之卦，顺进连茹，一下贼上，多逆少顺。龙战主乎狐疑，孤辰不免茕独。若有侥幸之得，必有无意之失。网刃坐于干支，虎鬼临于墓上，进而得尺，不如退而守寸。如在外经商，必然折本伤财，致有羁旅之叹。
天时：求雨无雨，求晴难晴。家宅：主虚耗，兼防口舌。婚姻：不成。胎产：占胎不宜，占产立下。功名：无成，夜占贵临宅上，墓神未中藏申，官主门荫或诰封。求财：中末助初财，似可有得，然初空，屡有改变。疾病：墓临宅，未中申为家鬼，名曰墓呼；占病凶，宜祷家神保佑。失脱：主奴婢盗窃，夜占勾临日克元，可获。出行：主蓦然远出，孤客傍徨。行人：稽迟在彼。争讼：主以下抗上，不利，宜解。兵战：宜慎。
毕法云：进茹空亡宜退步，所谋多拙遭罗网。纂要云：三传皆是空亡，便宜退步。庶甲木不为火炉，奈支干前后夹定空脱，尽被耗散，无有穷期。如遇丑为年命，即当退就禄神。玉华略云：木遇三孤，乃寡妇之煞。

乙未日第一局　干上辰
课体：伏吟，自信，斩关，稼穑，游子。
课义：三传日辰，总数财神，丑未白虎，大吉乘辛。
解曰：三传纯土，及日辰阴阳，皆为日财。总而数之，遍地财神，宜若取之不穷矣。然发用空亡，已为虚而不实之象。又昼未夜丑，皆乘白虎。末传大吉，旬遁辛鬼。鬼乘夜虎，其凶弥甚。孰谓财多无害也哉。
断曰：自信之卦，局合稼穑，斗罡临日发用，既号斩关。三传俱属季神，亦名游子。静则伏匿而未发，动则艰阻而不宁。末传虎乘遁鬼，占者必因财致讼，因食伤身。知几君子，能远弃其财，急流勇退，乃可永贞而无咎。
天时：湿蒸而无雨，后有风雷。家宅：昼占主宅有伏尸，夜占多蛇鼠穴。婚姻：不成。胎产：主胎伏不动，后忽动不安，防损漏。功名：宜捐财得微职，或屯田开垦效力。求财：始无得，终有祸。疾病：主脾病，初起不妨，久者不吉。失脱：难获。出行：犹豫未定。行人：流落未归。争讼：主为田土之事，宜解散。兵战：宜屯田固守，交锋无利。
毕法云：传财化鬼财休觅，支乘墓虎有伏尸，干支乘墓各昏迷。课经云：此卦不宜求财，为借钱还债不明。订讹云：游子并斩关为绝迹课。指窍云：四季稼穑，辰为五阳之促，又为更新白虎主丧服，惟乙日不妨。虎蛇主虚耗。　

乙未日第二局　干上卯
课体：昴星，掩目，励德。
课义：支上旬首，干上旬尾，首尾纡回，虎视可畏。
解曰：午为旬首，临干支上；卯为旬尾，临于干上，首尾纡回不断。倘逢灾难，未易解脱也。况卦名虎视，所投不利。闭口之禄不可守，昴星之财不可取，归干支上，坐墓守困而已。
断曰：昴星之卦，亦名冬蛇掩目，乃暗昧忧惊之象。春日占之，卯禄正旺，宜守分知足，自见安宁。又干支互乘死气，卯虽旺禄，名为闭口，变而为六害。昼乘六合，当主自己煎熬。所喜末助初财，然亦不宜妄动。
天时：阴晦沉寒，久而得霁。家宅：主家有土工，厅堂多尘埃，或有怪异官非。婚姻：有阻不成。胎产：主婢妾私孕。功名：有官者转职增俸，余无利。求财：有得，得力于奴仆，终防有耗。疾病：主伤腰膂，或中虚。失脱：可获。出行：驿马临第四课，主忽有远行。行人：即至。争讼：有解。兵战：少利，遇辰则吉。
毕法云：首尾相见始终宜，人宅皆死各衰羸，旺禄临身徒妄作，魁度天门关隔定。断验：丁丑六月未将，代占一职方请开边。曰：昴星虽无蛇虎入传，只宜静守。贵居本位，驿马旬空，天门魁隔，中传断桥。凡事有阻，不利举动。况朱雀犯岁君，必撄上怒。日临死地，辰临败地，后必有祸。疏上果谪戍，壬午岁起，任边事以失机典刑。

乙未日第三局　干上寅
课体：昴星，掩目，元胎。
课义：元胎衰替，孟临季位，支嗣空亡，长生无气。
解曰：凡元胎卦，必四孟相加，故止有生胎、病胎、绝胎之名。此卦三传，俱坐衰地，由孟临季位而发传。但取干支上神，不由地盘故也。巳为嗣息，临支落空，徒为虚脱。亥虽长生，但昴星发用无力，兼人衰方，被丑土克制，不足恃也。
断曰：昴星之卦，柔日名为冬蛇掩目，主惊忧不定，进退无凭之象。始见顺利，旋成乖隔。因三传俱坐克脱之乡，且自上生下，全无旺相也。喜初传昼夜皆乘水将，可以助亥育干。
天时：久雨难晴，占雨即得。家宅：主虚耗，必为子孙喜事多费。婚姻：昼占吉而龙神空陷，主男家不孟就。胎产：孕妇多病，产速而不长进。功名：昼占或得父荫，或文字之力。求财：不利。疾病：不安，久病忌。失脱：不获。出行：有惊忧。行人：淹滞。争讼：易解。兵战：敌兵空营而去。
毕法云：不行传者考初时。指掌赋云：昴星阴阳无克，从至阴处讨出消息来，俯视者忧近。古鉴：丑将占贼曰：元武克日，必主破财。青龙克酉，贼本合败，却被旺亥反制巳火，贼得水中伏匿。戌为来路，亥为去方，皆在西北。酉为贼本家，必属鸡。酉六亥四，遁得乙八丁六。酉无气不倍，当于二十四里外，门前有林木，屋后有水处捕之，果验。

乙未日第四局　干上丑
课体：重审，稼穑，励德，游子。
课义：干就支所，财宜急取，稍缓遭昏，丑辛可惧。
解曰：乙课在辰，辰就支上，是为人就财所，速取为佳。若就留连，则必为未所墓，而遭其昏滞也。况丑遁辛鬼，临干发用，有因财致祸之象，可不惧乎。
断曰：此重审之卦，合稼穑之局。事非顺利，多历艰辛。循理则亨，犯上不吉。四课墓覆而不备，三传恃势而递刑。昼占蛇乘遁鬼，大有惊恐不宁。赖末传未虎冲破丑墓，是为以凶制凶，聊得其平耳。携金告贵，纳粟奏名则吉。
天时：湿蒸霾雾，晴阴不定。家宅：人往就宅，昏晦不宁。婚姻：夜占可合，亦见刑冲。胎产：不实。功名：夜战利　宜捐赀而得之。求财：宜见机急取，恋则生灾。疾病：求神则吉，但防尊长。失脱：难获。出行：不果。行人：昼占至，夜占得空信。争讼：主为妻财，或酒食起衅。兵战：宜防伏兵。
毕法云：宾主不投刑在上，传财化鬼财休觅。课经云：三宫皆土，兄弟以力相伤，为恃势刑。断验：庚辰生人，戊申戌将占财产，曰：日上见财乘龙，又临行年，主进田产，不用钱买。中传朱雀，有人争竞。末传未作天后，应归还内戚。日就支财，旋得众赀。却因门前有坟侵界兴讼，财化为鬼。若非春占乙旺，则不惟破横得之财。即在己者，亦须破尽也，皆验。

乙未日第五局　干上子
课体：元首，曲直，淫u。
课义：贵临乙木，支乘干禄，仔细推之，无礼反目。
解曰：子为旦贵，临于日干；卯为日禄，加干支上，乍视之可谓美矣。然细推之，干支上下，子未卯辰互作六害，又干上子，与支上卯，彼此相刑，无礼反目，甚可恶也。
断曰：元首之卦，局合曲直，以尊制卑。三传比日，又且旦幕贵人，临日阴阳。日禄长生，临辰阴阳，宜无不吉。然交车六害，俯丘仰仇，子卯无礼，后合不正，往往自招悔吝，先吉后凶也。旺禄临支，昼合夜鬼，会木伤支，人虽强旺，宅必倾颓。
天时：多风有雨，长养禾稼，亦主虫莠。家宅：防有奸私暗昧，及有伏尸。婚姻：不用。胎产：胎安，防难产。功名：得贵得禄，然美中不足。求财：有禄者不宜。疾病：不妨，然难全愈。失脱：在木器内，或在林中。出行：仕宦吉，宜用舟楫。行人：即归。争讼：难解。兵战：胜，宜委粮诱敌。
毕法云：权摄不正禄临支，贵虽坐狱宜临干，宾主不投刑在上，彼此猜忌害相随，合中犯煞蜜中砒。指南：己丑年未将，占地方安否。曰：子为游都临干，卯为贼符临支，发用木局为舟楫，主有贼船东来。然初中休囚，末传太阳月建，城邑无虞也。至己亥日，果有贼自东来，水陆并进，人民骇走，系有奸人勾引。官兵一出，贼果奔溃。

乙未日第六局　干上亥
课体：重审，六仪，四绝。
课义：守有生路，解忧散虑，昼贵空亡，夜贵临墓。
解曰：亥为长生，临于日上，守之则得其益。若动而之传，午脱日气，昼乘天空空脱之神，惟宜解忧散虑而已。中传财丑遁辛鬼，亦不可取。末传夜贵坐墓，昼贵坐空，皆不足恃也。
断曰：重审之卦，事多不顺，起于阴小，喜三传递生以生日。又旬仪发用，支仪居末，亦可逢凶化吉，得意外之遇。但卦名四绝，止宜结绝旧事，不可妄作图新。
天时：晴雨得宜，可望丰岁。家宅：主有老阴人作耗，或左旁小巷坍塌。婚姻：宜赘婿。胎产：主老婢孕。功名：主有异遇，孟冬占吉。求财：恐因财致患。疾病：主身弱，防饮食暗伤。失脱：昼夜贼神俱空，难获。出行：不宜谒贵，余亦未利。行人：即至。争讼：此胜彼负。兵战：意外得捷，宜慎其后。
毕法云：前后引从升迁吉。古鉴：一县令巳生，寅将占前程。曰：亥虽生干，有蛇扰之。功曹作太阴合亥，曹吏为奸。午火临绝乘空，主妻子有灾。申鬼数七，七个月被曹职羁滞，遇运使始得解去。子作贵，加本命巳上，以子为漕运故也。指南：一内监被逮，用戌将占，曰：日上皇恩，支见天赦太岁，贵人生日，子命初末引从，必转祸为福。后果免罪，寻复原职。

乙未日第七局　干上戌
课体：反吟，无依，稼穑，斩关。
课义：满目空财，往而不来，宅乘遁鬼，因妻致灾。
解曰：三传俱财，然落空陷，不足用也。反吟主往来反覆，今俱空绝，则往而不来矣。丑财在支，旬遁辛鬼，反伤乙木。丑为乙妻，而昼乘天后，故当因妻致祸也。
继曰：此反吟无依之卦，课传纯土，局合稼穑，于变动不宁之中，仍有艰难困苦之意。三传皆落空陷，主事有声无实。虽就必更，纵得还失。吉不成吉，凶不成凶。满目皆财，取之不得，不取又贪，有身入宝山，空手而还之象。
天时：夜将乘龙，主有雨。家宅：主家道空乏，夫妻不睦。婚姻：不宜，亦不成。胎产：主双胎。功名：无所就。求财：难得。疾病：主三消之症，久则凶。失脱：难寻。出行：不果。行人：未至。争讼：为争空财，旋各解散。兵战：未利。
毕法云：空空如也事休追，来去俱空岂动移。课经云：旬尾昼乘元，夜乘虎为禄作闭口，不必加旬首也。古鉴：丁丑亥将占会试，曰：三传年命，魁罡俱空，如何敢许甲榜。丑年末日，合而为魁即中，后居官未久，即当丁艰。盖传课纯财，印爻被克故也，后果验。

乙未日第八局　干上酉
课体：知一，铸印，度厄，励德。
课义：丁鸡抱蛇，初中虚花，卯虽是禄，元虎相加。
解曰：酉为旬丁，又作日鬼。夜占乘蛇而临干，为忧疑之象。初传旬空，中传坐空，凡事虚而不实。末传卯虽日禄，然夜占元武，则为盗脱，昼占白虎，则为凶战，宁可取乎，徒有铸印之美名而已。
断曰：知一之卦，格合铸印。惜初中空陷，神将非佳，恩中有害，触处惊疑。课名度厄，不利长上。在君子为虚声无实，官禄不宁，马空印破。在常人为孤独无成，既防病讼，亦见别离也。惟巳年月占之，仕宦可卜亨利。干乘六合，支乘六害，外和而内不和。
天时：主有风雷，而雨泽甚少。家宅：夜占人宅不宁。婚姻：不成，虽合不利，宜迟配。胎产：胎神坐空，利产不利胎。功名：考试迟钝，宦途亦有未稳，巳年月吉。求财：往来无济，静守反得。投谒：昼贵坐害，夜贵在卯，不宜干贵。疾病：主惊痫风火，或噤口不食，久病大不利。失脱：难寻，见者不言。出行：改期。行人：久望不至。争讼：防遭曲断。兵战：未利。
毕法云：害贵讼直遭曲断，传墓入墓分憎爱，常问不应逢吉象。订讹云：夏月巳午时，或值蛇雀太旺，或值空亡，皆为破印损模。指掌赋云：三下贼上为长度厄，越海无舟楫之刑。

乙未日第九局　干上申
课体：重审，曲直，狡童。
课义：自生传墓，先醒后雾，夜贵乘罡，昼贵保护。
解曰：亥为日之长生，未为日之墓库。初亥末未，自生传墓也。经曰：自墓传生，先迷后醒，此则反是。两贵俱临日之阴阳，但夜贵乘罡作鬼，有伤乙木。赖昼贵生乙脱申，贵德相扶，大宜干贵求神，暗中保护也。
断曰：重审之卦，局合曲直，帘幕临干，长生发用，更逢春占木旺，定主富贵荣华，官禄并至。但合中刑害，先阻后成，又防弟兄连累。干支值绝，止宜告贵，结绝旧事。
天时：多风雨，草木繁。家宅：夜占宜慎闺门。婚姻：不用。胎产：胎坐空生，防不育。功名：春冬占大吉，昼占考试高第。求财：可得。投谒：两处只有一处得力。疾病：主脾病少食，难愈。失脱：勾克元武，捕之必得。出行：宜从舟楫。行人：即至。争讼：先直后曲，告贵求和。兵战：夜占吉。
毕法云：贵虽坐狱宜临干，彼此猜忌害相随。课经云：自生传墓，主初谋事时，如花似锦，后反迷惑。指南：戊子年亥将，一官占行藏，曰：木局茂盛，蛇化为龙，必是舟车之职，向后功名远大。因幕贵坐空，故不由科第。而印爻发用，末传皇恩，由门荫出身。正官临日，偏印居支，先升知府，后转司道也。果现任工部，未几升知府。

乙未日第十局　干上未
课体：重审，稼穑，不备，赘婿。
课义：辛鬼后墓，休买田土，循环三刑，因财受苦。
解曰：丑为日财，其占为田上。然旬遁辛鬼，鬼墓在后，能伤乙干，又财化为鬼。若事涉田土，于中取财，则循环于三刑之中，缠绕不脱，必致因财起衅，受诸苦楚也。夜占初传蛇，末传白虎，其凶尤甚。
断曰：重审之卦，课传皆季，局合稼穑。干支各遭墓覆，事多艰苦，境亦沉迷。虽满目皆财，而妄求必招灾悔。循理守顺，利必自来。昼贵立酉，显者增荣，下秩所忌。又支财就干。最宜速取，缓则化墓矣。
天时：阴湿不见日色。家宅：主宅来就人，买之不费力，又戌作朱雀加未，主有恶犬伤人。婚姻：主纳妾，或妇人携儿改嫁，昼占吉。胎产：胎神临败克，防有伤损。功名：用财可得，须历艰辛，卑位防谪。求财：自来者急取，往求则致祸。疾病：中停饮食，寒热不安。失脱：龙雀入墓，遗失文书之属。出行：墓覆，必不成行。行人：在彼不能得意，未归。争讼：主因田财而发难端。兵战：俟彼来侵，可胜，我动不吉。
毕法云：华盖覆日人昏晦，干墓并关人宅废，虎乘遁鬼殃非浅，宾主不投刑在上。指要云：三传稼穑，田土稽停，四季迎财，尚宜守旧。指掌赋云：辰临日而受克，名为赘婿，不能自立其身。

乙未日第十一局　干上午
课体：重审，涉三渊，间传。
课义：丁鬼入宅，费用不一，尚可交关，贵不见恤。
解曰：酉为日鬼，又为遁丁，今居宅上，盗未之气，多缘有所动变，遂致费用甚多。辰与酉合，午与未合，日辰上下交车相合，尚可利于交关。但昼贵入狱，夜贵受克，贵人自顾不给，焉能望其恤我，则干之无益也明矣。
断曰：重审之卦，顺进间传，日辰皆受脱耗，两贵受制蹉跌。凡所谋为，皆难遂志。有心无力，外美中暌。好事迟成，见灾难散。申子与日课，合为水局。中传戌土，有山之象。又皆入夜方，幽人贞守，山水怡情，为叶其吉。
天时：久畅得雨。家宅：主多变动耗费，兼防婢仆奸私。婚姻：主养媳养婿，先情后礼。胎产：主非正妻孕，或媵婢，又主女胎。功名：多费难成，三月占可以有得。求财：所得不偿所费。投谒：见贵无益。疾病：主上部虚，宜祈祷鬼神。失脱：勾生元，防捕人纵盗。出行：利北方及巳月。行人：到家，恐复出。争讼：此多脱耗，彼有挑唆，易结难解。兵战：无益，春月吉。坟墓：辰方出水则吉，或辛龙人首可阡。
毕法云：空上逢空事莫追，鬼乘天乙乃神o；交车相合交关利，人宅受脱俱招盗。课经云：自刑之中，午酉又为四胜煞。凡占自逞其能，各怀邀功逞俊之意。指掌赋云：申戌子名涉三渊，当隐于山林。

乙未日第十二局　干上巳
课体：遥克，蒿矢，进茹。
课义：空脱实鬼，庶俗深畏，仕宦宜占，三奇并值。
解曰：巳为空脱而临日，申乃实鬼而临辰，主有病讼耗费，故庶俗畏之。仕宦则为驿马官星，况三传元遁，得乙丙丁三奇，尤上吉之课也。
断曰：遥克之课，顺进连茹，祸福俱轻，事主牵连不决，谋望未成。独连珠三奇，幕贵入宅，大利科第。仕宦必有奇遇，富贵非常也。家有客来不可留，西南方防有口舌。
天时：多雨而寒。家宅：多宾孟之费，防婢妾奸私。婚姻：不用。胎产：生女。功名：主有遇奇，荣贵可期。求财：耗折。疾病：不吉，不止一症。失脱：必系婢仆。出行：赴试上官吉，余不利。行人：忽然而至。争讼：难解，两家俱耗。兵战：秋冬不利。
毕法云：鬼临三四讼灾随。指南：丁丑年亥将占会试，曰：日鬼皇恩发用，中传河魁天喜。末传长生太阳，支见幕贵官星。又雀生太岁，文字华藻，高捷无疑。嫌干支互绝，官难通显。果举进士以主政终。又：甲申年申将，县令占行止，曰：岁贵劫贼临支，贼符驿马加干，地有兵扰。幸干网逢空，必得解脱，往水乡安稳。又：己丑年午将占病，曰：身加卯为棺，又乘驿马，干支互绝，青龙太常为孝服。戌加酉为纸钱煞，九月节尽矣，皆验。

丙申日第一局　干上巳
课体：伏吟，元胎，励德，寡宿。
课义：德空禄亡，中财昼元，末生夜虎，壬遁寅边。
解曰：巳乃日之德禄，既作空亡，又乘天空，是德空禄亡也。中传虽为日财，昼乘元武，反主耗失。幸末传寅为日之长生，似可依附。奈夜占乘虎，旬遁得壬，是生中反有所伤，不如坐守宅上虚耗之财，犹愈于妄动也。
断曰：自任之卦，支干上下阴阳，皆作六合，格名和美，主有将伯相助，合谋成事。但合中有刑破，美中不足之象。
天时：日上巳火空陷，又作天空，万里无云。家宅：支干作合，人宅相安，宅上乘元，防有失脱。仕宦：德禄空亡，占官不吉。求财：己财防失，何暇他求。婚姻：上下相合，占婚可就。胎产：母实儿空，占产不吉。疾病：肺气不足，医不得力。出行：速行可去，迟则难行。行人：马居末传，行者立至。兵战：未见其利。
毕法云：空上逢空事莫追，虎乘遁鬼殃非浅。指南：酉加酉占，不言所事，曰：命居太阳贵人之上，必居相位。然伏吟递克，定有参劾行动之事。太阳坠酉，必不久留。后知代占柄国者，果被论归。又巳加巳，占两人枚卜，曰：两人皆不入相，且被弹劾而归。缘三传递互刑克，全无和洽之气。刚日伏吟见马，归像已兆矣，果皆不拜。一人被参，一人下狱者，命见地网，是以罹祸尤重也。

丙申日第二局　干上辰
课体：元首，退茹，斩关。
课义：退逢生处，进入空所，事到中门，马载虎鬼。
解曰：进则人辰之空所，退则逢寅卯之生地。卯为门户，今作发用，主门户中事也。寅为日马，遁得壬水为鬼，是马载虎鬼。其凶祸之发，必甚迅速矣。仕宦宜占，常人则否。
断曰：退茹之课，事不宜进，发用陷空，止有虚声。支干之阴神，作旬首旬尾，亦谓之首尾相见，凡谋皆可成就。干上二课皆空，支上二课皆实，大抵外事虚而内事实也。又干支皆乘墓神，凡事昏沉，不能全体通快。
天时：日上乘龙，天罡指巳，但支干皆土，有雨不多。家宅：宅中相合生支，有和气致祥之象。求财：青龙作脱气，无得有失。仕宦：青龙临身，遁官乘虎，功名大利。婚姻：日上皆空，男占不吉。胎产：上强下弱，二阴包阳，妊是男喜，母实儿空，占产不利。疾病：遁鬼乘虎，脾胃受伤之症，春冬占可畏。出行：水陆二路，皆不吉利。行人：天罡加孟，尚未启行。兵战：夜占甚凶，大宜谨慎。
毕法云：虎乘遁鬼殃非浅，空上逢空事莫追。课经云：白虎加临于旬内之干，为日鬼者，凡占皆畏，其咎弥深，纵空亡亦不能为救。指掌赋云：卯寅丑联芳悔吝，须知否极泰来。括囊赋云：木逢勾虎，必栋折于三刑。

丙申日第三局　干上卯
课体：重审，逆间，极阴。
课义：干上旬尾，支上旬始，干谒贵人，最宜启齿。
解曰：干上之卯，乃是本旬之尾，支上之午，乃是本旬之首，名周而复始格，又名一旬周遍格。凡值此者，占事不脱，所谋皆成。昼夜贵加，并临于中末，告贵最宜。
断曰：间退之课，进步艰难，又系极阴，凡占昏滞。惟二贵入传，赴试最吉。干谒必涉二贵交加，用事去而复来，但不宜占解散忧疑之事。且支之阳神，昼乘白虎克支；支之阴神，夜乘白虎脱支，宅内有不宁之象。与支乘墓虎，有伏尸同论。
天时：天罡指阳，毕宿居未，课曰极阴，占昼则晴，占夜则雨。家宅：宅临羊刃，防有刑伤，夜占更防失脱。仕宦：两贵入传，功名可望，然支干皆败，后必难保。求财：宜得贵人之财。婚姻：干上落空，占婚不吉。胎产：下强上弱，课又极阴，妊乃成女，母实儿空，占产不吉。疾病：此系火症，病实人空，若无年命相救，恐不能起。出行：路陆稍吉，水路大凶。行人：天罡加仲，尚在中途。兵战：仲春乃吉，余时欠利。
毕法云：鬼乘天乙乃神o，支乘墓虎有伏尸，干支皆败势倾颓，一旬周遍始终宜。干上卯，支上午，支干皆乘败气，是为破败神临宅，必宅中有人不利，渐致家道衰残。壬髓经云：当门台土，所行见阻。指掌赋云：丑亥酉极阴，无出潜之意。

丙申日第四局　干上寅
课体：元首，元胎，寡宿，不备。
课义：人往就财，传课萦回，所孟未得，所畏须来。
解曰：申为日财，巳加于申，是人往就财也。三传不离子四课，萦回不断，不能解散忧疑。所孟者申财，今坐于鬼方，取则有祸不可得也。末传亥水克干，是其所畏，无所克制，势所必来矣。
断曰：元胎之课，事从新起。巳加申作合，谓之干支相会，宜占交加会合之事。巳为旬空，昼将天空，循环空回，求望皆难如意。支乘六合，干乘六害，而官鬼又在末传，主自己煎熬，他人逸乐。青龙乘寅，若作月内生气，谓之龙加生气，当徐徐发福。
天时：日上龙合皆空，昼占乃晴，末传朱雀投水，夜占乃雨。家宅：人宅皆空，不能骤发。仕宦：填实支干，富贵可得。求财：龙空财薄。婚姻：下合上害，自己有阻。胎产：二阴包阳，妊乃成男，母子俱空，母吉儿凶。疾病：齿痛呕血，或心经受病，可以速愈，冬占不吉。出行：水陆皆吉。行人：天罡加季，行者立至。兵战：禄马皆空，未见其利。坟墓：当是金局，甲寅落脉，壬丙作向为佳。
毕法云：富贵干支逢禄马，权摄不正禄临支，彼此猜忌害相随。课经云：干上寅为驿马，支上巳为日禄，初传巳为相气，加申为用。末传亥为贵人，年命再逢禄马贵人者，谓之荣华课。主人宅俱利，出入俱亨。倘用兵征讨，有得地千里之象。

丙申日第五局　干上丑
课体：重审，润下。
课义：事虽难行，亦反可成，惟宜姑待，三六合并。
解曰：三传全水，来伤日干，事若难行。殊不知申子辰为三合，干上见丑，又为六合。巳申亦合，辰酉亦合。经云：三六相呼见喜忻，纵然带恶不成嗔。况干上丑土，亦足敌其传水，凡谋皆有成就。惟不宜欲速成功，徐以待之可也。
断曰：润下之课，三传全鬼，唯利占官，病讼最忌。自支阴之鬼发用，谓之家鬼取家人。赖干有救，可以弭患。又当察救神为何等之神。如朱雀必得文书之力，如贵人必得官长之力也。
天时：昼占朱雀临干，早必见日；三传润下，午后阴雨。家宅：昼占见喜，夜占见忧。仕宦：三传皆是官星，功名甚利。求财：危中取财。婚姻：事在必成，神空不吉。胎产：女孕易产。疾病：肾水不足，或脾泄之疾，不久自愈。出行：陆路平安。行人：天罡加孟，尚未启行。捕获：贼在东南屠宰之家，与女人相合。兵战：结连众敌，谨慎则吉。
毕法云：众鬼虽彰全不畏，万事喜忻三六合，传鬼化财财险危。纂要云：三传俱鬼，则能去比肩，而无夺财之神。如三合课全作日鬼，两课俱空，独存一字为财，乃是全鬼变财也。终是危险，总得之亦不甚稳。若年命上乘日鬼，其祸仍发，终不为财也。

丙申日第六局　干上子
课体：知一，四绝，铸印。
课义：彼己无礼，闭口为美，各自昏迷，病绝药饵。
解曰：干支子卯相刑，彼己无礼。卯乃旬尾，临于宅上，居家者闭口可也。巳临戌上，申临丑上，各自坐墓，甘于昏迷矣。病绝药饵者，缘卯为闭口，不能饮食及药饵也。
断曰：知一之课，首尾两端，下合上刑，夫妻反目之象。墓神发用，旧事复兴。课名铸印，传入空亡。中传禄神，逢空入墓，又被子克戌掩，全然无气，大不利于仕宦。
天时：水神空陷，朱雀受克，阴而不雨。家宅：卯为闭口临宅，防门户是非。仕宦：官禄皆空，求官不吉。求财：己财难守，外财难得。婚姻：支干相刑，日上又空，占婚不吉。胎产：二阳包阴，妊女之象，母实儿空，占产不利。疾病：心家、肝家受病，或闭口不食，年命有救，方可言生。出行：陆路不吉，水路可行。行人：天罡加仲，尚在中途。遗失：在西方寻。兵战：支干各自相刑，未见其利。
毕法云：宾主不投刑在上，不行传者考初时，人宅坐墓甘招晦，干墓并关人宅废。三车一览云：胎神在子，加于干上，若正月占，非妻有孕，即偏室怀胎。但逢空陷，必系鬼胎，否则胎坠。心镜云：卯加申，戊加卯，占病必手足不举，或手足受伤之类。原纂义云：戌加卯为归课，占小人即到。

丙申日第七局　干上亥
课体：反吟，元胎。
课义：递互六害，猜嫌尽在，夜被鬼灾，昼占神怪。
解曰：上下相合，而巳与寅，亥与申，复交车相害，是和美之中，致生猜忌。则虽合而猜嫌之心未尝不在也。夜占亥水，乘雀作鬼，是为鬼灾。昼占鬼乘天乙，是为神怪也。
断曰：反吟之课，反覆无常。而干支上下阴阳，课传有合有冲，有刑有害，主翻云覆雨之象。且亥加丙为明鬼，寅遁壬为暗鬼，甚矣，人情之不测也。雀鬼临干，忌有弹章，喜乘天乙，大宜告贵结绝旧事。
天时：水神临日克日，箕宿往来相加，风雨不常。家宅：寅受冲克，尊长不宁。仕宦：虽是贵人临身，却逢德空禄绝，占官欠利。求财：财与人合，不求自至。婚姻：佳儿佳妇，但后来须防反目。胎产：男喜，易产。疾病：寒热往来，不久可愈。出行：课体极动，但上神相合，行期必愆。行人：天罡加季，行者立至。兵战：龙加生气，夜占胜。
毕法云：彼此猜忌害相随，鬼乘天乙乃神o，支干值绝凡谋决。课经云：丙日巳加亥，为德入天门格。仕人赴试，必然高中。玉成歌云：反吟占事休言定，往复双双两事因；常占须主身摇动，不动人情有怨心。指要云：反吟不定，病主两症。

丙申日第八局　干上戌
课体：元首，斩关。
课义：彼己墓覆，夜贵覆狱，昼病须亡，申入棺木。
解曰：戌为火墓，加于丙上。丑为金墓，加于申上。是支干各被墓覆，彼己皆昏。酉贵临于辰上，为贵人入狱，干谒必致嗔怒也。申为墓覆，而自投于卯。上乘六合，谓之六片板。申，身也。身即入棺，昼若占病，死无疑矣。三月死气在申方尤的。
断曰：斩关之课，动而不宁。干之阴神为旬尾，支之阴神为旬首，亦名周遍格。所谓首尾相见，占事不脱。申为妻财，占妻尤凶。
天时：墓神覆日，水运乎上，阴雨之象。家宅：干支乘墓，昏晦之极，更复刑害，难免伤残。仕宦：官贵不见，德禄空绝，占官不吉。求财：财爻虽见，上乘墓神，取之甚难。婚姻：男不佳，女不吉。胎产：上强下弱，妊乃成男，子母皆墓，产必迟难。疾病：有脾胃腹疾，或积块之症，昏迷难治。出行：水路不吉，陆路更凶。行人：天罡加孟，尚未起身。兵战：春占犹可，余皆不吉。
毕法云：两蛇夹墓凶难免，支干乘墓各昏迷。神定经云：戌加干墓干，昼夜天将，皆乘蛇。地盘之巳，又是蛇，乃两蛇夹墓，凶难免也。占病必有积块，以致不救，或行年本命是戌，凶祸尤急。如年命居亥，上乘天罡，用虎冲蛇，乃名破墓，庶可少延。然终不救，缘虎空无力故也。

丙申日第九局　干上酉
课体：重审，从革。
课义：身乘夜贵，昼财破碎，夜将助财，宜乎假贷。
解曰：酉加丙上，夜占贵人临身，可以干贵。昼占则酉为日财，乘雀而为破碎，财必有费。夜将纯土脱气，助起全金之财。若转求借贷，亦可先费而后得也。
断曰：从革之课，先天后革，有暌违之象。酉丁临日发用，必因妻财而动。财神入墓，到手迟延。干支皆乘死神，止用休息，不宜动谋。会成金局，生支上子水官鬼，止宜纳粟求名。
天时：毕宿临日发用，三传生水，出旬当有大雨。家宅：人宅相破，夜占，亡神脱支，复乘元武，破失难免。功名：贵禄皆空，又逢破碎，纳粟则吉，巳午命人可中。求财：传财化鬼，防有祸患。婚姻：支干上下相合，复又相破，恐成中有破。胎产：女孕难产。疾病：昼占乘后，女主血竭，男乃肾虚，病未能退。出行：陆路无益，水路不吉，行人：天罡加仲，尚在中途。兵战：传财生鬼，未见甚利。坟墓：水法甚合，主山亦高，庚酉辛龙，身可发贵。
毕法云：两贵受克难干贵，人宅皆死各衰羸，万事喜忻三六合，合中犯煞蜜中砒。课经云：子加申谓之胎坐长生，大宜占孕，不利占产。指掌赋云：酉丑巳为献刃，远近俱被其伤。云霄赋云：阴人疤面，赤蛇走人金门(巳加酉)，美女失音，白雉飞来巽户(酉加巳)。

丙申日第十局　干上申
课体：重审，元胎，不备，赘婿。
课义：长生财贵，夜皆不喜，众口赞扬，无有穷已。
解曰：寅为日之长生，亥为日之贵人，申为日之财神，昼占则然。至于夜占，则初受两蛇夹克。中为日鬼，末传乘虎，遁壬克日，吉变为凶矣。三传初生中，中生末，末生干。经所云：三传递生人举荐也，众口赞扬，岂有穷已乎。
断曰：重审有不顺之情，元胎有隐伏之象。申加巳上作六合，支干相会，宜于合谋成事。干克支申为财，支上神却为鬼，是谓危中取财。又递生之课，夜变为凶，即所为乐里生忧也。
天时：水母临日发用，天罡指阴主雨，但三传生日，不久即晴。家宅：支加干而被干克，上神又乘脱气，必无正屋可居。功名：昼占甚吉。求财：昼占宜得贵人之财，夜占宜得妇妾之财。婚姻：以妻就夫，必成之势。胎产：下强上弱，二阳包阴，妊乃成女，但申亥相害，产必见伤。疾病：头疯，或心经受病，昼占易瘥，夜占难痊。出行：陆路甚坦，水路次之。行人：天罡加季，行者立至。兵战：昼占吉。
毕法云：鬼乘天乙乃神o(昼占)，虎乘遁鬼殃非浅，彼此猜忌害相随。古鉴：乙亥生人，辰将丑时占前程，曰：课名赘婿，必无正居，或寄居妻家。传见蛇虎，必多丧服。寅为公曹，为蛇虎所挠，官不过司曹。其人后丁父母四丧，止于江阴知录而已。

丙申日第十一局　干上未
课体：重审，斩关，间传，三阳。
课义：鬼在墓蹲，招呼病人，夜遁壬虎，勿恃其寅。
解曰：子为丙火之鬼，戌为丙火之墓，而申则丙之病地也。今子加戌上而临申，如鬼蹲于墓，而招呼病人者然。中传寅木长生，似乎可恃，乃遁出壬水。夜占乘虎，反伤日干，岂可视为救神而倚赖之哉。
断曰：三阳之课，利于公谋，间传而进，不无阻滞。下合上刑，有美中不足之象。末辰旬空，不能制鬼。幸干上之未，可敌子水，而寅之夜虎朱雀，亦能克之。但宜坐守，切忌动谋。
天时：天罡指阳，水神被墓，恐不能雨。家宅：宅上乘墓，昏迷之象。功名：官爻发用，夜占则吉。求财：宜得贵人之财。婚姻：支干相刑，阴神相破，不吉。胎产：下强上弱，妊乃成女。疾病：夜占脾土受病，昼占肾水亏竭，二月占更不吉。出行：陆路防失，水路更凶。行人：天罡加孟，尚未启行。兵战：昼占不吉，夜占愈凶。坟墓：青龙空陷，不能久发。
毕法云：虎乘遁鬼殃非浅，罡塞鬼户任谋为。指掌赋云：子寅辰向三阳而所望光明。三才赋云：魁罡临处，多生词讼；申午并交，常有狐疑。又云：天马驿马入垣，所占迅速。壬髓经云：末克初强，初克末弱。

丙申日第十二局　干上午
课体：遥克，弹射，连茹。
课义：身宅旺盛，动变网刃，众贵难凭，死墓绝并。
解曰：午为干之旺气，加于干上。酉为支之旺气，加干支上，是身宅俱旺盛也。但动则变为网罗、羊刃伤身，惟宜守旧而已。贵不宜多，多则事不画一，反无所凭依。丙火死于酉，墓于戌，绝于亥。今乃三传相并，占病者岂宜见乎。
断曰：弹射得金，是为有镞。连茹而进，极于三阴。有远得其庇，阴受其福之象。但三传俱行于死绝之乡，前既不可贪，退亦不可动。惟有夙遭阙失，兴复旧观，庶为安妥也。
天时：毕宿发用，青龙升天，天罡指阴，主雨。家宅：夜占贵人临宅，大得财喜。功名：贵人太多，有拱照则吉。求财：主得文书、贵人之财。婚姻：互旺皆旺，吉。胎产：男孕，母子俱健。疾病：心经受病，或咳嗽劳伤之症。出行：陆路甚吉，水路亦佳。行人：天罡加仲，尚在中途。兵战：我能克敌，春夏则吉。
毕法云：所谋多拙逢罗网，宾主不投刑在上，互旺俱旺坐谋宜。课经云：干支上神午酉自刑，谓之四胜杀，主彼此各逞其能，皆有邀功炫才之意。又云：仕宦者占遇天罗，主丁父忧；遇地网，主丁母忧。纂要云：丙丁日丑加子为腹胎格，来意必占妻孕。如丑遇空陷，占产则生速，占孕则堕胎。照胆秘诀云：龙入天罗问父来。

丁酉日第一局　干上未
课体：伏吟，励德，杜传。
课义：贵人之财，远方寄来，中末又助，宅内阴灾。
解曰：酉乃日之财神，又作贵人，是贵人之财也，乘丁故主远寄。中末皆土，生起酉金，财气可谓旺矣。但财虽丰厚，而支为丁神所克，且酉以自刑加宅。昼将太阴，则阴人与小口之灾，或不免矣。
断曰：伏吟之卦，又名杜传。诸事必有中止，改图而行。丁神发用，妻财动摇，亦静极而动之象。自支传干，彼必求我。倘年命临酉，昼占赴试，必中高魁。
天时：课传皆阴，浓阴之象。家宅：脱干生支，宅旺人衰，尤不利于阴人。功名：贵人杜塞，仕宦欠利。求财：可不劳而得。婚姻：中末脱干而生支，利女不利男。胎产：课传无阳，妊乃成女，课逢杜传，产恐迟延。疾病：咳嗽劳伤，或虚脱之症，大象不妨。出行：支干尽是丁神，跃跃孟动之象。行人：近者立至。兵战：伏吟杜传，不能通利。坟墓：丁龙则吉。
毕法云：任信丁马须言动，彼求我事支传干。课经云：自任自信，不可便言伏匿，倘传中及干支上，见旬内丁神，或乘天驿二马，必静而求动。玉成歌云：伏吟举动心无遂。六壬诀云：外财入内多财喜(日财入支)。

丁酉日第二局　干上午
课体：遥克，弹射，连茹。
课义：支传于干，不越模范，昼禄虎临，守之情惨。
解曰：支上神作初传，干上神作末传，支传于干矣。支上申金，干上午火，夹拱未丁在内，模范不越矣。丁禄在午，虽云旺禄临身，昼却乘虎，是谓禄伴虎眠，不可守也。进投初传，财逢元盗。中传又是脱气，不免复守是禄，以受虎伤，情必惨戚而难堪矣。惟夜占吉，不在此例。
断曰：弹射之财，三传递生相助，必当大获财喜。干上生起支财，大宜多置田宅，可谓人宅皆旺，彼此受益。
天时：水母发用，天罡指阴，中末土火，雨不能久。家宅：人宅皆旺，宜室宜家。功名：旺禄临身，不宜妄动；然乘白虎，凶患难免。求财：财气甚旺，不求自至，然乘元武，失脱难免。婚姻：各乘旺气，男女兴旺。胎产：虎临产速，妊恐成女。疾病：肺经受病，或唇齿之疾；人克病症，医治可愈。出行：合多迟行。行人：天罡加孟，尚未起身。兵战：主惊忧失物。
毕法云：互旺皆旺坐谋宜，彼求我事支传干。课经云：支干上皆乘旺神，惟宜坐待，不利谋动。若意外妄求，则变为罗网羊刃，反为灾祸。指掌赋云：申未午曰凌阴，主行险侥幸，安者危而危者安。原纂义云：申酉相加为暗破，所事难成。

丁酉日第三局　干上巳
课体：别责，不备，芜淫。
课义：干就支财，破碎空偕，三重如此，虚扰心怀。
解曰：丁干寄未，酉为日财。未临酉上，是干就支上以取其财也。初传脱气，而中末与日上神，乃破碎旬空相并。又乘天空，共得三重，不能就财，终归虚扰其心怀而已。
断曰：别责之课，凡事倚仗他人借径而行。又名不备，必有缺陷不全之患。巳丑合而成传，占必留连，未能决绝。又名芜淫，如男女相争　别求其合。倘占家宅，有帷薄之羞。
天时：天罡指阴，神将皆是火土，晴而不雨。家宅：课名芜淫，闺门宜慎；初传丑土，脱干生支，人少宅多之象。功名：贵禄不见，求官难得。求财：家财则有，外财则无。婚姻：芜淫不备，占婚最忌。胎产：课传皆阴，妊乃成女；课体别责，胎孕迟延。疾病：伤食翻胃，或虚脱之疾，禳神则吉。出行：人有恋宅之意，行期必愆。行人：天罡加仲，尚在中途。兵战：利主而不利客，更当谨慎。
毕法云：不行传者考初时，互生俱生凡事益。指南：丁丑十二月丑将卯时，因雪后天气昏暗，占此断曰：明日当有日色，太阳发用，上乘朱雀，乃南方火之精也。且四课纯阴，阴极阳生，故必见日。至庚日未时，有暴风起。缘酉为风杀，未为风伯，酉与未会，且日禄乘虎，上下克战故也，果验。

丁酉日第四局　干上辰
课体：元首，轩盖，三交。
课义：交加和睦，午神为禄，昼虎夜元，匪美休卜。
解曰：支上午与干未相合，日上辰与支酉相合，可谓和睦之甚矣。初传午火，作日之禄神，奈昼乘白虎，夜乘元武，见虎则凶，见武则失。三传虽属递生，而中末为无礼之刑，变高盖而为三交之不美，故休卜也。
断曰：课名轩盖，利于仕人，禄居支上，职乃佐贰。但干支之上神，各自相刑。而禄神实能克支，且上临闭口之卯，百凡总宜谨慎，又当三缄其口也。
天时：青龙升天，天罡指阴，阴雨之象。家宅：昼占白虎克宅，凶事难当，夜占元武伤财，盗失难免。功名：课体虽佳，禄乘恶将，亦非全美。求财：己财难守，外财险危。婚姻：支干自刑，占婚不吉。胎产：上强下弱，妊乃成女；胎与母冲，产必甚速。疾病：肺经受病，或心血不足之症。出行：昼占陆路稍吉，水路不宜。行人：天罡加季，行者立至。兵战：昼占不利，夜亦欠佳。
毕法云：权摄不正禄临支，闭口卦体两般推。课经云：午加酉，上克下发用。传见太冲、神后，为三交课，主蔽匿罪人，家隐奸私。肘后经云：顺道用传母前子，失礼还将子传母，顺即为和逆即疑，此是三传真诀语。玉成歌云：三交吉凶皆因内。

丁酉日第五局　干上卯
课体：从革，元首。
课义：破碎并空，宅上皆逢，家财已废，将助仍丰。
解曰：巳为旬空，又为破碎，坐于宅上，克支为用，家财能无耗废乎。幸三传从革，合成财局，而夜占纯土，复助起传财，则反有丰盈之象矣。
断曰：卦名从革，乃革故鼎新之象。事主更变，亦多冗杂。末传冲克干上之卯，卯为文书，亦为父母。所谓三传皆财忧父母者是也。
天时：从革主雨，空则反晴。家宅：宅上应有损坏，空巳克支，防兄弟作耗。功名：官带德马在第二课，又三传递生，官爻生干上文书，利于仕宦。婚姻：干支上神相生，占婚吉，但六合坐空，未必能成。胎产：日上神属阴，孕必成女，三合发传，产恐不易。疾病：病属心经，新病即痊。出行：日上生辰上，必行。行人：夜占朱雀乘马，与宅上巳冲动，当有信至。兵战：干克支，我胜彼负。坟葬：支得破碎，防多空缺。
毕法云：六爻卦现防其克，合中犯杀蜜中砒。达迷玉篇云：三传俱作日之财，得此须忧长上灾。心印赋云：三合相加日上临，干支上下一同寻，或占喜事兼姻事，最好相宜望信音。指掌赋云：太乙若逢白虎，家多疾病。

丁酉日第六局　干上寅
课体：重审，斩关。
课义：课名斩关，逃者不还，各逢生气，昼贵休干。
解曰：天罡乘支，名曰斩关。加酉得金，为斩关得断。酉又私门，所以逃者不还也。干支各乘生气，主客皆丰。但昼贵入狱陷空，岂宜干谒乎。
断曰：重审之课，事从内起。干上神生干，支上神生支，谓之俱生格，最宜两家合本营生。日德发用，为干上寅之长生。虽入空乡，然乘马则动，动则不空。但午马旺禄，昼乘白虎，亥克刃害，投于绝乡，占禄则不宜也。
天时：无雨。家宅：宅上见天罡，又夜占带虎不利。求财：青龙昼占临门，夜占临干，财必可得。婚姻：干克支，支上神又空，难成，纵成亦不偕老。胎产：女胎，恐有产厄。疾病：支上辰，及初传日鬼俱空，即愈。行人：不来。捕获：昼占日制武，易捕。兵战：我胜彼负。
毕法云：互生俱生凡事益。指南：戌加卯占推升，曰：不唯不迁，更须退位。以日马坐墓，禄临绝地故也。况传将又逆，命上官贵履天罗，年上蛇作日鬼，夏月应有风波。幸官鬼俱空，虽退位无大咎。后以参劾请退。又一台垣占此，亦遭逮问。玉成歌云：德神动处吉相随，受克遭刑反见危。

丁酉日第七局　干上丑
课体：反吟，无依，龙战，励德。
课义：皆贵皆财，皆丁往来，凡谋岂出，行人即回。
解曰：酉为夜贵，传课皆临，又为日财旬丁，反覆相加，所以往来不停也。卯酉为门户，三传皆是卯酉，故不出于家庭。丁神虽动，往来于绝地，归家之象，故主行人立至。
断曰：无依之课，亦曰三交，又谓之反目交。凡占必多反覆，且门户不宁。卯为干支生气，被酉冲克，不免进退维谷也。太常内战，主因酒食财帛起争。
天时：课体反吟，水火易位，晴而复雨，雨而复晴。家宅：支干上下冲克，人宅欠安。功名：贵人乘丁，至动至速之象，恐难满任。求财：昼占主得文书之财，夜占主得贵人之财。婚姻：反覆不宁，终难成合。胎产：上弱下强，妊乃成女，支干之上神互生，占产甚吉。疾病：胸胁多风，或大小肠受伤，不能即愈。出行：水路甚吉，旱路欠利。行人：天罡加季，行者立至。兵战：吉凶相半，谨慎自吉。
毕法云：互生俱生凡事益，脱上逢脱防虚诈。课经云：干上丑，虽生支而却墓支。支上卯，虽生干而却败干，故虽有生旺之名，反多衰败也。纂要云：干上丑作脱气，昼占上乘太阴，是天将又脱上神。凡占皆主虚诈不实，更防遗失。课体云：丁酉日反吟。卯加酉发用，亦名斫轮课。

丁酉日第八局　干上子
课体：涉害，度厄。
课义：三传内战，事必窝犯，破碎同空，钱财耗散。
解曰：三传自下克上，亦谓内战。支上寅克未土发用，因转克子水而伤干，故主窝里相犯，丑声在外也。又自初传递克至末，巳火既克酉金，又值旬空破碎，而乘天空，则钱财之耗散可知矣。盖巳乃金长生之地故也。
断曰：度厄之课，以幼凌长，家门不吉，骨肉乖睽之象。且子作明鬼，寅作暗鬼，齐伤日干，忧患难解。倘日用旺相，又乘吉将，则又主长上得卑幼之力，同气相亲之兆。
天时：水运乎上，天罡指阴，自然有雨。家宅：日本受克，忌占父母。功名：官星临身，夜占青龙生干合干，占官可望。求财：己财可取，外财难得。婚姻：男益乎女，夜占可就。胎产：下强上弱，妊乃成女。疾病：心经受伤，或肝胆脾胃之疾，不久自愈。出行：夜占水路甚吉，昼占俱不利。行人：天罡加孟，尚未启行。兵战：有始无终，未见其利。坟墓：青龙必有缺陷，然能发丁。
毕法云：两蛇夹墓凶难免，三传递克众人欺。课经云：戌加巳昼夜天将乘蛇，地盘亦是蛇位，名两蛇夹墓。占病必有积块在腹，以至不救。纂要云：年命若在寅上，未土能敌子水，名为狐假虎威，切忌动谋。

丁酉日第九局　干上亥
课体：元首，曲直。
课义：克身墓宅，两贵受克，昼将窃干，三传制贼。
解曰：亥水克身，丑土墓宅，夜贵受克于巳，昼贵受克于未，贵难倚也。昼将皆土，盗窃干气，赖三传木局生干，可以制贼耳。
断曰：曲直之课，三传合生，但日上见鬼，为不利耳，然贵德临身，可以改凶为吉，课传五阴，事多幽暗。
天时：水神克日，自然有雨，三传木局，风来雨止：家宅：丑土墓宅，人口不宁。功名：贵德临身，占官最吉。求财：宅中有财，被墓难取。婚姻：昼占男吉。胎产：女喜，难产。疾病：心血不足，不久可愈。兵战：最吉。
毕法云：两贵受克难干贵，鬼乘天乙乃神o。指南：丁丑四月占请假省亲。曰：天马恋生，官贵夹克，事不由己。朱雀入空，文书不就，太岁生支墓支，必有温旨相留也，果验。古鉴：正月占前程曰：行年三十岁上见申，申生亥水之官，当及第。然亥水克身，必主大病。赖曲直脱水生火，故不至死。卯数六，主得六任。木局生风，末传墓临死地，应得风疾而终，果验。断验：一亥生人占身位，曰：亥四未八，四八三十二。今四十九岁，官星已过。后绝神克身，至辛亥年必死。宅左被人下葬断脉，以致家破人亡。盖丑墓在左，上乘破碎也。夫同此一课，而命添一水，便乃迥异如此。

丁酉日第十局　干上戌
课体：遥克，蒿矢，斩关，高盖。
课义：墓干脱支，身宅虚危，夜占被失，闭口而回。
解曰：干火墓于戌，支酉脱于子，是宅既空虚，而身又昏晦也。初传子水，乘元克干，夜占必被盗失。中传卯乃旬尾，则应闭口，庶免闲非。酉日子加酉乘后，主家有尼姑出入。
断曰：蒿矢之课，祸福皆轻。初传子水，乃是干鬼。虽曰递生，而课传三交刑克，深可畏矣。却赖干上之戌，六合于卯，而三合于午，用以制子水之鬼，所谓不幸中之幸也。
天时：子水发用，天罡指阴，自然有雨。家宅：虚耗百出，不安之甚。仕宦：官爻发用，日禄居未，占官甚利。求财：己财难守，焉得外财。婚姻：女恐不洁。胎产：二阳包阴，妊乃成女。疾病：心经虚弱，病体大凶。遗失：夜占元武克干，盗贼难获。出行：水陆皆不吉。行人：天罡加季，可以立至。兵战：支干皆脱，主客皆无所利。坟墓：壬丙向吉，水势甚旺，止宜发贵，不能发丁。
毕法云：干墓并关人宅废(冬占)。指南：己巳十一月丑将戌时，一当事相召，以彼乡有贼作乱，占此课，曰：支干上乘死墓，武临绝地，日上又能制之，指日败擒。又问家宅安否，一为戊子命，一为乙亥命，曰：子为科甲中人，亥则有功名而未成，俱迁居他处，可保无虞也。未几乱者果败，家中安堵。

丁酉日第十一局　干上酉
课体：重审，不备，间传，赘婿。
课义：身宅皆贵，循环无已，财自然来，末又助起。
解曰：干乘夜贵，支乘昼贵，可谓身宅两贵矣。且三传不出四课之中，非循环无穷而何。酉为日财临干，可谓财来就我矣。况末丑又生初财，其为旺相，孰有过于此哉。
断曰：赘婿之卦，又名凝阴，利于阴谋，不利公举。干丁支马，传财化鬼，宜携金告贵，洁豆事神。年命在申，必登魁首。
天时：毕宿发用，课传皆阴，阴雨连绵。家宅：鬼乘天乙，宅中必有神o为害。功名：贵多不贵。求财：夜占得贵人之财。婚姻：门户相当，美中不足。胎产：课传无阳，妊乃成女。疾病：心经受病，或系头风。遗失：元武不见，婢妾所遗。出行：陆路甚吉，水路防失。行人：天罡加孟，尚未启行。兵战：无甚凶险，秋占乃吉。
毕法云：课传俱贵转无依，昼夜贵加求两贵。古鉴：壬戌生人，午将辰时占讼，曰：遍地贵人，主换官贵。行年乘寅，乃干之父母，为吏克命，主有尊长为鬼。丑作太阴，所争不明之田产也，皆如所言。邵公断验占家宅，曰：丁为独足，酉为少女。酉被丁克，家有幼女，其被邪神所侵乎，果然。又寅将子时占继子，曰：酉宅藏丁，丁主于动，又酉为丁之妻。亥为酉之子，妻既有子，岂能怜惜。幸一老阴人抚之，老阴人死，当必去矣，果验。

丁酉日第十二局　干上申
课体：知一，进茹，斩关。
课义：传归绝墓，商贾勿举，全赖奴仆，免受辛苦。
解曰：丁火绝于亥，绝神临于墓，事勿再举。干上申财化鬼，不可出外作商贾也。倘能退守，则赖支上戌土之力，敌制众鬼。戌为奴仆，能为我捍灾御患，可以免受辛苦矣。
断曰：三奇之课，连茹而进，贵人发传，财喜临身，可谓吉矣。但干乘天罗，支乘地网，只宜守己，不能妄作。官临旺地，仕宦峥嵘。亥戌无亲，家庭寥落。又火墓临于酉支，名墓门开，占病最为不吉。
天时：三传全水克日，阴雨连绵之象。家宅：两贵作邻，子息生宅，门闾可大。功名：三奇入传，贵必尊崇。求财：己财可守，外财勿求。婚姻：支干上神，一墓一病，占婚不利。胎产：下强上弱，妊乃成女，网罗相加，产甚艰难。疾病：腹痛脾泄，或心经虚弱，年命酉亥尤凶。出行：水路不佳。行人：天罡加仲，尚在中途。兵战：只宜谨守，动必不利。坟墓：乾龙丙丁向，贵人临墓，阡后发贵。
毕法云：尊崇传内遇三奇，所谋多拙逢罗网，众鬼虽彰全不畏。课经云：子为胎神，丑加子为腹胎格。玉成歌云：日鬼加临辰两课，定然官吏到门庭。又云：德神动处吉相随，受克遭刑反见危。指掌赋云：常贵共入官乡，当朝执政。光明经云：魁罡逢酉，画虎雕龙之象。贵后临辰，踏罡步斗之人。

戊戌日第一局　干上巳
课体：伏吟，元胎，斩关，孤辰。
课义：自初至末，迤逦侵伐，昼勾虎蛇，夜免猖獗。
解曰：初传克中，中传克末，末传克干。三传递克，必受众人之欺。昼占将乘蛇虎，凶不可言。夜将天后青龙，临于中末而助初生，可无虑其猖獗矣。
断曰：伏吟之课，发用空亡，宜静不宜动之象。末传寅木，助起初传巳火，以育干支。而又三递以克干，所云两面刀者是也。喜空亡无力，夏占则吉。支神昼夜乘元，遗失难免。
天时：日上巳空，寅申相冲，风雨夜作。家宅：昼虎脱干，必主卑幼脱赚。仕宦：禄空逢绝，占官不吉，幸而末助，己命稍吉。求财：反防失脱。婚姻：干上德空不吉。胎产：子息属阳，母实儿空，不利。疾病：腹痛脾泄之症，禄空不吉。遗失：满目皆元武，须防家贼。出行：陆路稍可，水路不吉。行人：近者立至，远在中途。兵战：昼占不宜。
毕法云：任信丁马须言动，三传互克众人欺。课经云：三传互克，必有人递相克害，遂使众口雷同，群然攻讦。朝官宜自检束，提防公众弹章。灵辖经云：戊戌日为十恶大败，以禄神空亡故也。秘要云：干支同类，难以求财，惧争夺也。金兰略云：孤辰相克，必主孤单。又曰：白虎重临传送，在外遭殃。

戊戌日第二局　干上辰
课体：元首，退茹，斩关。
课义：退入鬼乡，进向空方，守身昏晦，败坏门墙。
解曰：退而寅卯皆鬼，进而辰巳皆空；守则日墓临身，居则败气临宅。所以身遭昏滞，而门墙败坏也。
断曰：三传退茹，事多主退。凶则重重，吉亦累累。与其进而履空，不若退而就旺也。日上辰土，与支上酉金，虽为六合，而酉与支戌，实为六害，当有门户之忧。全局官鬼，春夏遇之，所谓鬼贼当时，尚无畏忌。若到秋冬，祸不旋踵矣。
天时：日上逢空，太阳必见，火上水下，自然不雨。家宅：太常作败气脱宅，必因酒色，以致家道衰微。仕宦：初中皆系官星，末传又作贵人，占官最吉。求财：财爻不见，青龙作鬼，求之不得。婚姻：支干之上神相合，填实可就。胎产：上强下弱，二阴包阳，妊乃成男；母实儿空，恋腹不吉。疾病：酒色过度，脾土受伤，或咳嗽劳伤之症，人空病实，恐难瘥愈。遗失：自己家贼，非婢即仆。出行：人宅相合，行期必愆。行人：天罡加孟，尚未启行。兵战：前后逼迫，未见其利。坟墓：有败死之气，不吉。
毕法云：华盖覆日人昏晦，宾主不投刑在上，众鬼虽彰全不畏。课经云：三传皆是木神，并来伤干，诚为凶也。不知支上有酉金，足以敌鬼，不为凶咎。此必有宅中之人解祸，谓之家人解祸格。指掌赋云：三传纯官鬼，而兄弟成灾。

戊戌日第三局　干上卯
课体：重审，励德，极阴。
课义：交合可以，彼生我忌，破碎初逢，闭口可畏。
解曰：卯与戌合，巳与申合，交关则可。但申，长生也；卯，官鬼也。彼受申生，而我却忌卯克耳。初传丑为破碎，临于卯而发用。卯为闭口之鬼，乘雀伤干，岂不可畏乎。
断曰：极阴之课，发用破碎，中财末败，退于幽暗之乡，凡事有抑塞不舒之象。闭口临身，总宜三缄，以保明哲。雀作日鬼，亦防弹章，尤不宜上书言事，伸理冤枉。
天时：毕宿带丁，雨师发用，必雨。家宅：昼占卯朱克日，主有争讼，白虎临宅，防有丧事。仕宦：雀鬼临干　官员防劾。求财：当因酒食而得。婚姻：破碎发用，不吉。胎产：日受上克，子孙难保。疾病：三传极阴，死神乘干，巳禄空绝，肺经受病，甚危，幸宅上申能制鬼，或因妇人及行路而得良医。争讼：朱雀闭口，讼枉难伸。出行：丁居末传，行期甚速。行人：驿马带虎，入宅即归。兵战：宜守。坟墓：辰上长生，可以发丁。
毕法云：制鬼之位乃良医。古鉴：酉命丑加卯占终身，曰：三传丑亥酉，课名极阴。土死于卯，败于酉，酉六亥四，其人寿至四十六岁。初传贵人，当享父福。中传临官加丑，亦乘父禄。末传及于本身，便尔败坏矣。中传亥水，末传酉金，当因酒色而败，果验。

戊戌日第四局　干上寅
课体：元首，元胎。
课义：寅夜青龙，身初两逢，昼申虽制，白虎有凶。
解曰：寅乘青龙，一见于日上，一见于初传，两逢日鬼，唯末传之申金，可以制之。奈昼乘白虎，递助寅鬼，仕宦则一岁九迁，而常人反为凶恶也。
断曰：元胎之课，凡事初有萌芽，倘占赴试，昼将必然及第。青龙作鬼，福里生灾。白虎克官，祸中得助。但昼夜贵人，皆临囚狱之地，不能仰藉宠光，刷幽振滞。
天时：天罡指阴，夜龙克日，夜必有雨。家宅：夜贵临宅入狱，贵人不利，亦防酒食之咎。仕宦：官星被克，欠利。求财：昼占宜得妇女之财，夜占宜得酒食之财。婚姻：昼占不利，夜占甚吉。胎产：女胎产顺。疾病：睥土受病，或肝经有伤，末传制鬼，必遇良医。遗失：贼乃家人，捕之可获。出行：水陆两途，均非坦道。行人：天罡加季，行者立至。兵战：不利。
毕法云：帘幕贵人高甲第(昼占)。课经云：干上寅木，作日之明鬼，支上未土，遁出乙木，作日干之暗鬼。如先有人相允，后却不能相顾。一系明作无情，一系暗中寡义，彼此各怀恶意也。玉女通神诀云：顺道用传母前子，失礼还从子传母，顺即为和逆即疑，此是三传真诀语。

戊戌日第五局　干上丑
课体：遥克，蒿矢，炎上。
课义：火局生身，夜虎临寅，末并宅上，丑午凶神。
解曰：三传火局生身，本为吉兆。但寅夜乘虎作鬼，支及末传午火，又遁甲鬼，昼乘白虎。午为羊刃，丑为破碎，丑午六害，其凶不待言矣。
断曰：蒿矢之课，为力虽轻，支干相害，彼此不无猜忌。格名炎上，多虚少实，诸占皆有美中不足之象。夜占虑其始，昼占虑其终。
天时：三传火局生日，天罡指阳，自然晴朗。家宅：尊长相虐，不安之甚。仕宦：日贵临身，夜贵登天，占官可望。求财：财爻不见，青龙又隐，恐不能得。婚姻：支干相害，占婚不吉。胎产：昼占胎神乘虎甚凶，夜占不畏；但酉为子孙，产乃生女。疾病：心经有病，肺家患深，昼占难愈。遗失：物非盗窃，不过婢妾所遗。出行：陆路利昼不利夜，水路利夜不利昼。行人：天罡加孟，尚未启行。兵战：夜贵两占，皆不甚利。
毕法云：虎乘遁鬼殃非浅，合中犯杀蜜中砒。课经云：午加戌父母爻上，乘虎坐墓，主父母墓中生白蚁，或兴祸端。如父母在堂，主有疾病之灾，更作月内死神、死气尤凶。神将论云：未临亥为贵登天门，神藏煞没，无不亨利。指掌赋云：寅戌午为华明，彰精光于天表。玉成歌云：遥克当传主远寻。

戊戌日第六局　干上子
课体：重审，不备。
课义：我投于彼，两边契义，夜虎临寅，昼占无畏。
解曰：日为我，辰为彼，以日加于辰，是我投于彼也。巳与戌有内辛之合，岂不两相契合乎。寅乃日鬼，临于末传。而夜乘白虎，诚可畏矣。若昼占则上乘天后，自坐墓地，全然无气，复何畏之有哉。
断曰：不备之课，事不周全，必有缺陷。三传自下克上，子水受伤，是伤其财也。虽则临干，取之防有惊恐。初末引从昼贵，可以告贵用事，亦利科名。夜占催官符至，到任极速。但五行俱入墓中，止宜结绝旧事。
天时：青龙带水升天，奈三传递克子水，有雨不大。家宅：人来就宅，又复生宅，居必壮丽。仕宦：夜占白虎作催官使者，青龙贵人，皆乘日上，占官必得。求财：财来就人，不求自至。婚姻：以夫就妻，填实甚吉。胎产：上强下弱，产必生女。疾病：心经受病，或齿痛之疾，夜占则系脾胃受伤之症。出行：陆路甚坦，水路亦吉。行人：天罡加仲，尚在中途。兵战：昼占吉，夜占凶。
毕法云：权摄不正禄临支，支干值绝凡谋决。课经云：子加巳正月占，主孕喜之事，然终不吉。缘胎神加干，临绝受克，恐防损坠。唯占产则可云当日便生也。肘后经云：用神若还害天乙，是为四闭凶不测(子害未)。

戊戌日第七局　干上亥
课体：反吟，元胎，无依，斩关，寡宿。
课义：我去彼绝，凡占歇灭，病讼皆凶，行人被截。
解曰：火生寅而绝于亥，水土生申而绝于巳，巳加于亥，是自投于绝域也。况来往皆空，凡占皆主歇灭。巳为德禄生气，今值旬空而逢绝克，故病讼皆凶。往来俱陷于绝，则行人必有阻而截之者矣。
断曰：反吟之卦，自刑又复自冲，宾主不浃之象。中传居日，初末他乡，往来于绝地，谓之去绝反吟，诸占不吉。惟僧道则甚相宜，缘四大皆空也。
天时：太虚明净，天地相通，万里无云之象。家宅：室如悬磬，空空如也。仕宦：官贵不见，德禄皆空，占官不吉。求财：财爻空绝，求之不得。婚姻：彼此皆虚，媒妁难凭。胎产：胎必堕，产母吉。疾病：脾胃受伤，新病吉，久病凶。遗失：元武临宅，家贼难防，元武打洞，恐不能捕。出行：虚话而已。行人：天罡加季，行人立至。兵战：不能成功。
毕法云：空空如也事休追，来去俱空岂动移。秘要云：来去俱空之卦，鬼空尤妙，然亦宜有制，否则有虚挠之凶，为我难见彼之象故也。心镜云：四课无形，事不出名，纵然出也，恐是虚声。光明经云：水临巽户主腰灾，火遇亥神防走失。

戊戌日第八局　干上戌
课体：元首，斩关，不备。
课义：昼虎甲午，申类最苦，夜贵当权，初末拱护。
解曰：午上遁出甲木，昼占白虎乘羊刃而伤干，又克初传。长生之申，既被午克，复被土墓，最为痛苦也。夜占则贵人临于寅火生地，甚有权势。况初末之申午，又为引从而拱护，占官者，吉可知矣。
断曰：元首之课，履正而亨。午生丑，丑墓申，申克卯，卯克戌，是午之暗鬼，流祸甚长也。长生入墓，长上应灾。末火克金，子息告匮，又名不备，诸事当有缺欠。
天时：天罡指阴，水运乎上，有雨。家宅：宅与上神相合，家道必成。仕宦：青龙发用，白虎催官，占官甚宜。求财：龙虽发用，被丑墓午克，恐不能得。婚姻：干支相合，可以成就。胎产：女孕，产速。疾病：肺经受病，春占不吉。遗失：元武不见，乃遗落道途，并非贼窃。出行：行者恋宅，行期必愆。行人：天罡加孟，尚未启行。兵战：昼占甚利，后宜谨慎。
毕法云：虎乘遁鬼殃非浅，传墓入墓分憎爱。纂要云：戌加巳，卯加戌，此为干支相会，可以共谋成事。秘要云：日鬼乘太常，入宅克宅。若十月占，主有内孝服。玉成歌云：墓神加日身灾滞，支往临干事体危。又云：日鬼加临辰两课，定然官吏到门庭。指掌赋云：丑遇天空为矮子，会申而为和尚。

戊戌日第九局　干上酉
课体：元首，励德，u女。
课义：寅并甲午，昼夜皆虎，酉金来救，火局焚去。
解曰：寅乃日鬼，午遁旬鬼，昼夜皆乘白虎，并来伤干。独干上之酉金为救，又被三传之全火焚毁。占官之外，皆非吉征。
断曰：元首之卦，本为顺利，但干作金局，支作火局，以火制金。凡占利卑幼而不利尊长，利他人而不利己身。又交车相害，须防面是心非。传虽炎上，却喜会作生气发用，经所谓三传纯父母，不求安而身自安也。占者倘能处安思危，则无不善矣。
天时：三传皆火，毕宿受制，有风无雨。家宅：夜虎克宅，遁虎复伤，凶患难防。仕宦：催官发用，占官甚吉，兼有威权。求财：财爻不见，求之不得。婚姻：女家太盛，配不相宜。胎产：上强下弱，产乃生男。疾病：昼占则肺经受病，病深难瘥，夜占则脾经受伤，病浅易痊。遗失：元武不见，乃婢妾所失。出行：陆路甚坦，水路难行。行人：天罡加孟，尚未起身。兵战：昼夜俱不为吉。
毕法云：虎乘遁鬼殃非浅，鬼临三四讼灾随。课经云：子加申为胎坐长生，恐子恋母腹，宜占胎孕，不利占产。指掌赋云：寅午戌为炎上，以发达为名。心印赋云：三合支辰为眷亲，岁中必定别阴人。云霄赋云：火炽伤金，边塞驰驱之子。三才赋云：将神沐浴之处相逢，凡事露机。

戊戌日第十局　干上申
课体：遥克，弹射，元胎。
课义：长生须弃，财引逢鬼，昼贵入宅，夜为破碎。
解曰：申为水土长生，临于干而可守。却贪弹射之财，因而引入中传之鬼乡，所谓因财致祸也。昼占则为贵人入宅，能伏诸煞。倘用夜将，则为碎破临家，其耗费殆无穷尽矣，但当坐守。昼申敌鬼，庶可安宁。
断曰：遥克之课，当有远方财动。但见生不生，反为脱气。盖因申金陷空，虽三传递生，而末传既空，到底不能结实。
天时：青龙与水母升天，奈逢空陷，出旬始雨。家宅：昼贵入宅，家必构讼。仕宦：龙与德禄皆空，不吉。求财：财爻虽现，取必遭患。婚姻：昼占青龙空陷，如年命填实可成。胎产：女胎，母实儿空，占产不吉。疾病：脾胃受病，或气促伤残，见救不救，病势难安。遗失：元武不见，自失于途。出行：水陆两途，昼占可行。行人：天罡加季，行者立至。兵战：昼占稍可，夜占甚凶。
毕法云：脱上逢脱防虚诈，龙加生气吉迟迟。课经云：日干上申金，昼乘青龙，遇九月占，乃是龙加生气。虽目下未即峥嵘，却能徐徐发福。玉女通神诀云：顺道用传母前子，失礼还从子传母，顺即为和逆即疑，此是三传真诀语。天官汇函云：朱雀临亥是非张，水火相刑夫妇伤。

戊戌日第十一局　干上未
课体：重审，间传，u女，向阳。
课义：夜贵身边，两子害焉，罡塞鬼户，昼贵登天。
解曰：未乃夜贵临身，被支与发用二子相害，所谓害贵讼直遭曲断也。辰为天罡，寅为鬼户，辰加寅上，为罡塞鬼户。丑为贵人，亥为天门，以丑加亥，为贵登天门。神藏煞没，凡有谋为，无不遂意也。
断曰：课名u女，必有阴私。干支之上神不和，人己各怀猜忌。旺财乘虎发用，而生中传寅鬼，必因财上生灾。昼蛇克日，难免惊忧。末传入墓，又属旬空，向后到底少益。
天时：天罡加寅，子水被脱被克，有风无雨。家宅：支干之上神相害，人宅不安之象。仕宦：夜贵临身，昼贵登天，功名可得。求财：昼占有妇人之财，夜占见凶恶之财。婚姻：上神相害，不吉。胎产：下强上弱，产乃生女。疾病：肾经受伤，心经不足，不能即愈。遗失：家奴作贼，可向东南捕之。出行：夜占陆路甚吉，昼占水路可行。行人：天罡加孟，尚未启行。兵战：昼占犹可，夜占不吉。
毕法云：彼此猜忌害相随，害贵讼直遭曲断，罡塞鬼户任谋为。指掌赋云：子寅辰向三阳，而所望光明。神将论云：子乘天后，临戌发用，主妇人有淫邪之事。不占妇人，须有私通之事。纂要云：传子寅辰，先合后嗔，阴私内乱，口舌频频。

戊戌日第十二局　干上午
课体：重审，进茹，三奇。
课义：罗身网宅，动则遭厄，财在家中，多贪疲役。
解曰：午为戊干之罗，亥为戌支之网，凡占值此，乃为网罗兜裹，身宅不得亨快。静则守旺，动则为刃。亥乃日财，临支发用，若守其宅上之财，亦足自给。苟肆其贪求之心，则未免财多身弱，不胜其疲役矣。
断曰：进茹之课，格合三奇，宜无不顺。但支干之上神，各居自刑，支干之阴神，又复相害。宾主不投，人己相忌，惟宜谨守。三传皆财，一切起居饮食，皆宜撙节。恐因财致祸，因食致病。
天时：青龙升天，三传皆水，天罡指阴，时雨滂沛之象。家宅：但宜谨守，灾患自无。仕宦：大宜谨饬，亦恐丁艰。求财：家财可守，外财难得。婚姻：干支之上神自刑，不吉。胎产：下强上弱，妊乃成女。疾病：肾经与膀胱受病，或心血不足。遗失：为家奴所窃，向正南捕之。出行：昼占陆路可行，夜占水路可行。行人：天罡加仲，尚在中途。兵战：只宜谨守，不可妄动。
毕法云：所谋多拙逢罗网，尊崇传内遇三奇，宾主不投刑在上。指掌赋云：亥子丑为龙潜，阳光在下，空怀宝以迷邦。又云：传见妻财利益多。又云：三传纯妻财，而父母克害。心印赋云：子丑相加事必成，更逢吉将转欢欣。

己亥日第一局　干上未
课体：伏吟，自信，杜传。
课义：元临财上，贼累相向，虎蛇入未，暗中惆怅。
解曰：亥乃日财，宅上重重是财，却重重见武，是累逢盗贼也。未为己身，既带乙木之暗鬼，又乘蛇虎之凶神。且课传三刑，虽不见其伤损，而暗中有不惆怅乎。
断曰：自信之课，课传皆阴，利私谋而不利公干。发用杜传，事防有阻，改图可以成就。但中末二传，昼夜互乘蛇虎。而支上亥财，又被众土分夺，总宜清心寡孟，守分为安。
天时：天地不动，晴占则晴，雨占则雨。家宅：满屋皆贼，财源不聚，人口亦恐不宁。功名：贵禄不见，不能有成。求财：劫之者众，夜占防失，若阴人之财，昼占可得。婚姻：将凶，不吉。胎产：阴极则阳生，况胎乘阳神，产必弄璋。疾病：膀胱受伤，或肾经湿症，不妨。出行：蛇虎当道，盗贼满途。行人：丁马不见，行者不至。兵战：彼此皆诈，利主不利客。坟葬：丁龙从右入首则吉，水太旺，穴中恐有水。
毕法云：虎乘遁鬼殃非浅，任信丁马须言动。课经云：辰加辰，谓之两勾夹墓。纂要云：申贵逆行，白虎乘丑，乃贵人嗔怒之象，不可干谒。盖丑乃天乙本家，不宜见虎也。壬经云：伏吟干支，各居其位。日辰只有两课，用日则舍阴，用辰则舍阳。天地不备，阴阳独刑，实为不足之体。

己亥日第二局　干上午
课体：元首，退茹，斩关，励德。
课义：弃禄尤宜，关隔卑微，魁居宅上，百无所依。
解曰：午为日禄，昼乘天空，弃之他求，未为不可。但天魁临亥发用，谓之魁度天门。事主关隔，昼夜乘阴，卑微之象。亥为本日支神，而魁塞之，关隔尤甚，故曰百无所依也。
断曰：退茹之课，干支拱传，破败居中，不如退守日禄，尚为有益。真朱雀临干，土年占之，最利功名科第。
天时：天上乘空，水母与毕宿相加，夜当阴雨。家宅：破败居中：未见昌盛。仕宦：官禄临身吉。求财：关隔临财，不能入手。婚姻：媒妁难通。胎产：占孕成女，占产艰滞。疾病：脾胃受病，隔食隔气，虽担时日，不防。出行：关梁隔阻，陆路可通。行人：魁度天门，必有阻隔。兵战：只宜谨守，不可袭远。
毕法云：旺禄临身徒妄作，魁度天门关隔定。古鉴：巳将午时占，曰：时与日干六合，事必主外。命上乘未加常，与发用俱得子爻之休气，主其子在外酒食过度致病。又丁卯占，曰：命用见合，中传酉乘元武，因私通人家婢妾致疾。盖酉为婢妾，元武临酉为窥户，本身属土，被酉耗败，故必顿也。又壬戌占曰：戌为奴，酉为婢，元武窥户，卦得斩关，乃逃亡之象。主家中奴婢逃亡，得马姓人，于西方捉获。缘日上午为马姓，与日相助克酉，酉在西方，与午相破故也。

己亥日第三局　干上巳
课体：遥克，蒿矢，间传。
课义：六阴俱全，空脱，破败丁酉，嗣婢熬煎。
解曰：四课三传，六阴俱备，昏昧之甚。干上巳火空亡，支上酉金脱气，所以也。土败于酉，又为破碎，遁出旬丁，临于宅上，非子嗣之破败，即婢妾之奢靡，煎熬岂能免乎。
断曰：遥克之课，日财助起初传之鬼而伤干，有将钱买祸之象。却喜蒿矢无力，发用坐于空乡，不足畏也。宜年命上乘土神，有以制水则吉，有以生水则凶。盖亥水虽为财神，而以末助初，实为祸之根，而罪之首也。
天时：六阴相继，必雨。家宅：败气临宅，家渐衰微。仕宦：官星与青龙皆空，不吉。求财：昼占妇女之财可得，夜占不利。婚姻：昼占龙空，夜占后合，皆为不吉。胎产：课传六阴，男喜也，但母实儿空，四月占尤不吉。疾病：酒色过度，或肺经受伤，难愈。遗失：继母藏匿，或在饮酒处，否则婢女盗去。出行：水陆俱不吉。行人：已在中途。兵战：事多更张，伏兵宜防。
毕法云：后合占婚岂用媒，六阴相继尽昏迷。六壬断诀云：干上乘马，支上乘丁，饭不得饱，睡不得宁。指掌赋云：卯丑亥为断涧，义利分明。照胆秘诀云：阴阳间克传藏课，内外萦心成虑破。中黄经云：马见巳亥在路歧。

己亥日第四局　干上辰
课体：元首，斩关，励德，寡宿。
课义：干上墓神，自末而生，孟脱不脱，宜守家庭。
解曰：辰乃己土之墓神，覆于日上，主昏迷迟滞。三传自亥水递生育干，当有推荐之喜。但巳属旬空、驿马，未足取信。支上申金，孟脱干气。幸昼夜贵常，与干相比相助，不能脱也。申为长生，坐干支上，而乘常贵以生支，占者当闭户谨守，向后自尔荣昌。
断曰：元首之课，又名斩关，宜顺时而动。支上乘生，日上乘墓，亦有宅旺人衰之象。三传生墓育干，可以重兴旧事。两常夹墓临干，幸系旬空，尚不至十分沉闷也。
天时：墓神覆日，龙已升天，必有大雨。家宅：宜谨守家业，不宜外骛。仕宦：官文两空，占官不利。求财：宜得阴私之财。干谒：昼占武职可见，夜占文职可见。婚姻：昼占平平，夜占乃吉。胎产：上强下弱，二阴包阳，产必生男。疾病：肺家有疾，或脾土受制，不药可愈。出行：陆路塞滞，水路甚吉。行人：天罡加季，行者立至。遗失：昼占可寻，夜占为家贼所窃。逃盗：东南朽木之下可捕。兵战：主胜于客，敌自远遁。坟墓：当成金局，丑方出水，大旺人丁。
毕法云：华盖覆日人昏晦。指掌赋云：三传生日百事宜，日生三传财源耗。太乙经云：占与人期会，天罡临日辰者会。

己亥日第五局　干上卯
课体：涉害，曲直，度厄，不备，乱首。
课义：彼己俱乖，弃害就财，循环而已，倘恋灾来。
解曰：卯克己土，未克亥水，是彼己俱乖也。乃弃卯就亥，财虽可得，不可久恋。盖课体循环，卯乘夜虎，必来相伤故也。
断曰：课作回环，占事不散，吉事固成，凶事亦就。凡百云为，皆有迟疑阻滞。惟年命上得一金神，可以制凶。
天时：水被卯脱，风烈而雨微。家宅：田土兴灾，欺之者众。仕宦：官鬼成局，过于旺相，须年命上有火神方吉。求财：木局泄财，自不能聚。婚姻：后合甚多，占婚不吉。胎产：阴极阳生，当是男喜，产亦必速。但防堕胎。行人：天罡加孟，行者未来。遗失：非干贼窃，失于途中。兵战：宾主皆伤，彼此不利。
毕法云：干支全伤防两损，虎临于鬼凶速速，虎乘遁鬼殃非浅。指南：壬午十月卯将未时，为子占功名，曰：干神归支，传将逆行，应回东省求名。三传纯鬼，鲁都虎鬼克支，贼符将星克干，主贵地不日兵动，且有攻城破邑之事。眷属宜迁他处，目今且防失盗。曰：老母九十大寿，庆后始迁可乎？曰：尊堂寿止八十有九，因乙发用，与地盘巳字合断也。后其人被盗复来，曰：元武乘脱气，居丑命之上，所盗者乃郎君之物。然课传回环，贼必再至，后悉如所占。要览云：亥乘天后，抱卯子而合于未，妇人有私情也。

己亥日第六局　干上寅
课体：重审，六仪，四绝。
课义：六关和顺，禄神已尽，嗣及长生，占之有吝。
解曰：寅与亥合，午与未合，六合交关，非不和顺。但午加于亥，禄入绝乡，且昼乘天空，下受亥克，则禄已竭尽无余矣。申为己土之长生，又为己土之子孙，午克丑墓，悔吝必矣。
断曰：六仪之课，凡占可以化凶为吉。日德临身，己土受克，美中不足。日禄临支，不能自尊自大。又名四绝，止宜了结旧事，不利图新。寅虽官鬼，赖坐于未土之墓，不能伤干。巳乘虎入墓，父母之坟墓有灾。
天时：水运乎上，青龙升天，天罡指阴，有雨之象。仕宦：官星临身，日禄临支，功名最利。家宅：禄神临宅，家自富饶。求财：家中自有，不必外求。婚姻：德禄居于干支之上，门户相当。干谒：非为贵人所伤，即为贵人所脱。胎产：下强上弱，二阳包阴，妊乃成女。疾病：脾家有病，或心火受伤，春占可畏。遗失：非贼所窃，不过遗失途中。求谋：凡事皆吉。出行：陆路甚坦，水路亦佳。行人：尚在中途。兵战：宜防虚诈。
毕法云：权摄不正禄临支。指南：乙酉正月子将巳时占病曰：脾土受病，目今无虑。盖木为官鬼，克脾土故也。止宜平胃清心，切勿健脾理肺。禄临绝地，马入墓乡，又卯临申位，是木被金雕，病人非宜。且年带死败克日，恐至七月有不测之忧耳，果验。

己亥日第七局　干上丑
课体：反吟，元胎，寡宿。
课义：来去皆空，长上须凶，妻妾婢媵、常闹家中。
解曰：巳为己之父母，旬空受制，必主长上有灾。亥为己土之妻财，昼乘蛇，与巳往来冲击。而巳又为双女，既冲复陷，则家中妻妾，岂得安和哉。
断曰：无依之卦，来去俱空，旺财临绝，黩货非宜。斗鬼相加，占试最吉。孤辰寡宿，尤防骨肉别离。惟九流僧道，不为凶也。巳乘虎加亥，主小儿有咽喉之患。
天时：巳亥相加，天地相通，昼占则风，夜占则雨。家宅：宅内皆空，多虚少实之象。仕宦：官禄不见，求之甚难。求财：财爻空动，恐无实济。婚姻：男实女空，不吉。胎产：课传无阳，妊乃成女，三传皆空，恐是鬼胎。疾病：肺经之病，或心虚齿痛，不久自愈。出行：陆路可行，水路不吉。行人：天罡加季，行者立至。遗失：元武乘空，无从捕获。兵战：虚张声势，主虚客实。
毕法云：来去俱空岂动移，空空如也事休追。照胆秘诀云：天倾西北日月随，地陷东南江海归，巳亥中间常缺欠，重求轻得报君知。中黄经云：马见巳亥在路歧。课经云：巳日反吟，三月占，乃生气克日，是幸中不幸。正月占，乃死气生日，是不幸中之幸。神将汇函云：巳乘虎加亥，木器柜上有销坏，换之则吉。

己亥日第八局　干上子
课体：知一，铸印，斩关，励德。
课义：墓覆家庭，元虎为邻，贵财系子，昼卜临身。
解曰：辰为日墓，临干支上，是墓覆家庭，不无昏滞。初巳末卯，虽云引从支辰，但昼夜俱乘元虎，与我为邻，动必生祸矣。干上子水，昼占为贵人之财，临于干上，守之最善。
断曰：铸印之课，巳空谓之损模。虽末助初生，但初中空陷，凡百谋为，俱费心力。墓虽覆支，喜中传戌冲作救，惜坐空无力耳。前后引从地支，只宜迁修家宅。
天时：水运乎上，午未日有雨。家宅：支上元白，乘墓克支，虚失虚忧之事。求财：宜得贵人之财。功名：昼占必遇。婚姻：占男昼吉，占女皆凶。胎产：二阴包阳，妊必成男。疾病：昼占则肺患，夜占则脾疾，或因酒食伤胃，不久自愈。出行：昼占陆路甚吉，夜占平平。行人：尚未起身。兵战：主虚客实。
毕法云：前后引从升迁吉，传墓入墓分憎爱。占验：寅将酉时占开肆，曰：日为财，支为库。今干上有贵财，支上见真库。干上财神，又归宅库，大有益利。但巳为店，上乘元武，恐修葺多费。中传又为店库，财库重重，嫌末传卯木克财。九年之后，须被人争夺，缘巳四戌五故也。又一人占赁屋开肆何如，曰：此屋颓损，大费修葺，赁后不五六年，而店中之赀财累万，后至第九年，因取赎致衅，经官陈论，当被夺取也，果验。

己亥日第九局　干上亥
课体：涉害，曲直，不备，赘婿。
课义：财就身宫，恋则为凶，只宜早弃，免被贼通。
解曰：支财临干，财临身也。取之本无不可，但亥之上神为卯，乃是日干之鬼。若不急弃，则支上之卯，会成木局伤身，祸不免矣。况卯为太冲，上乘元武，皆贼象也。亥卯未一经作合，是与贼通，所得之财，岂能享乎。
断曰：赘婿之卦，又四课不备，支上乘脱，必无正屋可居，亦俯首于人之象。课传回环，吉凶俱成，最不利于解散忧疑之事。木局传鬼乘财，只可携财告贵，纳粟奏名。
天时：青龙发用，但水被日克，三传木局，雨少风多。家宅：满盘官局，而身受制，却宜胥役。仕宦：官星甚旺，再得文书，方为全美。求财：禁止贪心，庶可远害。婚姻：神吉将凶，成而不美。胎产：课传纯阴，又曰不备，产必弄瓦。疾病：夜虎乘卯，脾胃受伤，课传皆鬼，病笃难瘥。出行：陆路稍可，水路不吉。行人：天罡加仲，尚在中途。遗失：元武脱宅，盗失难免，贼众太旺，难于捕获。兵战；迭为宾主，名有所伤。
毕法云：初遭夹克不由己(昼占)。指南：癸未正月亥将未时，有客来占，曰：龙神发用，课传结成官局，来意必占今岁功名，六月即有钦召之应。盖木遇春旺，夏则密茂，将来事业远大。缘岁建皇恩发用，中传天诏，故六月定有佳音也。果于是月奉诏进京，授京营提督，复升戎政。

己亥日第十局　干上戌
课体：遥克，蒿矢，元胎，励德，斩关。
课义：巳类为弓，申象箭容，遗弓落箭，所为无功。
解曰：巳形如弓，乃值旬空。申形似箭，乃为陷空蒿矢，而弓箭皆空，将何以建功立业乎，故曰所为无功。
断曰：励德之课，君子所宜。寅为官星，临干支上，既得亥水之助，又遁壬水之生。若春冬占之，官爻得气，旺相极矣。夫官为扶身之本，财为养命之源，寅爻得地，而财官双美。课虽蒿矢，其为功也甚大，岂以弓箭之空，遂弃之勿道哉。又干上戌刑未，支上寅合亥，在外者极其经营，居家者极其安乐，亦有自己煎熬，他人逸乐之象。
天时：天罡指阴，朱雀被墓，阴浓雨少。家宅：官爻临宅，事起家庭。仕宦：官星得气，夜占甚佳。求财：财爻虽见，但取之甚危。婚姻：支干上下相合，事在必成，但恐婢妾居于妻位。胎产：二阳包阴，妊乃成女。疾病：肝家有病，金日可愈。出行：马载白虎，迅速之极。行人：天罡加季，行者立至。兵战：主胜于客，须防偷劫。
毕法云：夫妇芜淫各有私，宾主不投刑在上。课经云：寅木克干，赖末传申金冲克，为己土之长生，应苦去甘来之喻。玉成歌云：德神动处吉相随，受克遭刑反见危。心印赋云：蒿矢遥神克日干，救神制鬼却为欢。

己亥日第十一局　干上酉
课体：涉害，间传，见机，出产。
课义：破败临身，况又乘丁，五阴柔日，凡占杳冥。
解曰：酉乃土之败气，又为支之破碎。上乘遁丁，其破败耗费，必有不免者矣。课传皆阴，而干上昼合夜后，总为魇翳之神。消沮闭藏，有不可告人者矣。
断曰：出户之卦，虽自暗出明，而末传空亡。未能出幽离隐。惟天罡塞于鬼户，凡百阴谋，翻能遂意。丑土比肩，克宅发用，家中必有暗损。中传官鬼闭口，尚喜酉制，不至猖獗，必其家有败子，能转移祸福也。
天时：课传皆阴，毕宿临干，当有雨。家宅：昼占则妻妾扰宅，夜占则同类为凶，皆有耗费。仕宦：贵禄不见，破败加干，不吉。求财：己财不守，不必外求。婚姻：后合占婚，成而不吉。胎产：男喜，防损胎。疾病：肾肺受伤，兼有积块腹疾，四月占更凶。出行：水路不吉。行人：天罡加孟，尚未启行。兵战：未见其利。
毕法云：后合占婚岂用媒，两贵受克难干贵。课经云：干上酉金作日干之脱气，昼乘天后复脱酉金。谓之脱上逢脱，酉为子孙，亦为婢妾。夜乘天后，必有因酒色而败坏身家者。又云：申加午，子加戌，昼夜两贵，皆被下神所克，不宜干请。不惟不能成福，翻能致祸。心印赋云：丑卯巳为出户，春雷震蛰。

己亥日第十二局　干上申
课体：元首，进茹，三奇。
课义：身宅俱贵，三奇又遇，君子宜之，常人反忌。
解曰：申为夜贵，临于干上。子为昼贵，临于宅上，是身宅俱贵也。丑寅卯作三传，鼠遁则为乙丙丁三奇。君子占之，有迁官进爵之喜，常人则反忧官事矣。
断曰：连茹之卦，汇征则吉。初传丑土，鼠遁得乙为暗鬼，中传末传为明鬼，是三传全鬼伤干，殊为可畏。然赖申金临干，又为父母，又为子孙，足以制之，所云众鬼虽彰全不畏也。
天时：四课之上，尽属水神，却被丑土所克，雨不能久。家宅：贵常临于身宅之上，三奇作传，富贵可望。功名：昼夜两占，不拘文武，皆掇巍科。求财：宜得贵人之财。婚姻：朱陈佳偶，极为吉祥。胎产：上强下弱，二阴包阳，必产贵子。疾病：肾水不足之症，或脾土受伤，不日可瘥。出行：陆路甚佳，水路亦吉。行人：天罡加仲，尚在中途。兵战：干支罗网，恐遭困厄。
毕法云：昼夜贵加求两贵，尊崇传内遇三奇，所谋多拙逢罗网。纂要云：干支之前一辰，临于干支之上，为之天罗地网，值此者，如网罗兜裹，不能亨快。若占人年命上神，冲破支干之网，始为无咎。或遇空亡，又为破罗破网，见亦不害。指掌赋云：三传纯官鬼，而兄弟成灾。

庚子日第一局　干上申
课体：伏吟，元胎。
课义：昼虎临禄，财被马逐，末空破碎，夜病嗣续。
解曰：申乃庚之禄神，旬遁丙火，发用临干，而昼虎据之，是禄不可守也。中传寅木，乃是日财，又为驿马。昼乘蛇，亦有惊危之象。末传巳火，乃庚金之长生，遇空作破。夜乘朱雀，化而为鬼，是无所凭藉也。子为申金之子孙，夜乘白虎，嗣续之病，其尚能免乎。
断曰：元胎之卦，旺禄临身，凡事止宜守旧，不宜妄作。课传禄马皆现，惟仕人为吉：但末传官空，终不如始。
天时：天地不动，晴日占晴，雨日占雨。家宅：昼占家室安静，夜占子息有灾。仕宦：官星填实，方为全美。求财：远方之财，求之可得。婚姻：支干各乘旺气，然昼占男患，夜占女伤。胎产：男喜，易产。疾病：膀胱有病，即愈。出行：昼占水路可行。行人：马在中传，行人半途。兵战：日干生支，利客不利主。
毕法云：虎乘遁鬼殃非浅，旺禄临身徒妄作。秘要云：白虎加临旬内之遁干为日鬼者，凡占皆畏。咎患弥深，难以消释，纵遇空亡，亦不能为救，其应如神。课经云：庚日伏吟，是两贵夹墓。

庚子日第二局　干上未
课体：元首，连茹。
课义：昼虎丙申，禄故难亲，夜宜守贵，初屈后伸。
解曰：申乃日禄，旬遁得丙上乘白虎，难与相亲。初传鬼墓，中传旺刃，皆不可投，夜占止宜守干上之贵。但支辰之子，与干上之未作六害，初必遭屈，厥后为日干之庚金所化，转生子水，是以终必能伸也。
断曰：连茹之课，交互六害，而又魁度天门，凡占皆有阻隔，不能亨快。干支拱传，事在必成。末传昼虎，与德禄相并，未免忧中带喜，美中不足之象。
天时：天空临干，水母临毕，发用关隔，晴晦不雨。家宅：支上之阴神，昼夜乘元，家中暗晦，窃贼最宜防察。仕宦：夜占贵人临身，德禄入传，最吉之象，昼占欠利。求财：未上遁乙，与干相合，暗财可得。婚姻：上强下弱，妊乃成男，发用关隔，产必艰难。疾病：上下关隔，噎膈不食之症，又兼肝肾受伤，倘年命有救，或可言生。出行：陆路稍可，水路防失。行人：天罡加孟，尚未启行。兵战：利于相守，吉凶相半。
毕法云：魁度天门关隔定，虎乘遁鬼殃非浅。课经云：日辰夹定三传，谓之夹定格。凡事进退，皆不由人，不利占解散忧疑之事。倘交关成合之事，遇之极美，以其不脱围范故也。纂义云：天魁为用，动宜谨慎，暗里相侵，难为视听。

庚子日第三局　干上午
课体：涉害，斩关，间传，六仪，励德，天网。
课义：彼己灾殄，寅财休恋，助鬼来攻，缙绅宜见。
解曰：庚被午克，子被戌克，彼己俱遭灾殄也。寅虽日财，生起初传之午火，反来伤干，此财之所以不可恋也。若缙绅值此，便是官星有气，以之迁官而进秩，谁曰不宜。
断曰：间传之课，发用六仪。盖甲午用午为旬仪，子日遇午为支仪。旬支相并，占者必有奇祥，大宜携财告贵，纳粟奏名，常人则生祸也。但寅坐空乡，恐有爱莫能助，徒取怨憎之象。
天时：昼占雨而后晴，夜占晴而后雨。家宅：昼夜元武克宅，恐盗贼与耗费相并。仕宦：最吉。求财：财爻空陷，值日方得。婚姻：昼占男吉，女俱不佳。胎产：课传皆阳，妊乃成男。疾病：脾胃湿病，必遇良医，不久自瘥。遗失：家贼盗去。求谋：始勤终怠。出行：陆路昼吉，水路不佳。行人：天罡加仲，尚在中途。兵战：昼占龙化为蛇甚凶，夜占蛇化为龙甚吉。
毕法云：干支全伤防两损，不行传者考初时。指南：乙酉七月，午将申时占，不言其事，断曰：胜光乘天马，占必问行人。中末空亡，月内不至。过月驿马克辰，至丙辰日，行人必到。又问此课看功名，能复旧缺否，曰：中末空亡，有始无终，且龙化为蛇，请告始得。龙神克下，主上官不足，复任月余，果被勘逮问。

庚子日第四局　干上巳
课体：知一，高盖，六仪。
课义：生空破贵，丁刃败气，众祸攻攒，浮财何济。
解曰：巳乃日之长生，又为日破，又为日鬼，更兼空陷。发用之午火，作羊刃败气，亦是日鬼。支上之酉金，旬遁得丁，复为破碎，是一课而六恶兼行，可谓众祸攒攻矣。卯虽为财，但坐于脱气之上。昼乘朱雀，亦为脱气，脱上逢脱，财气已弱，不过为浮泛之财而已，得之又何济哉。
断曰：高盖之课，利于显者。末传子水，迤逦生鬼伤干，是家中妻孥反助人相害，破宅伤身。究竟子水，力能冲克午火，后必藉之解祸，翻云覆雨，全在家人矣。
天时：青龙升天，雀又飞腾，阴晴不一。家宅：丁神居酉作破，宅必动而家亦破。仕宦：课名高盖，占官者吉。求财：财不甚旺，求之可得。婚姻：干上德空，支上破碎，占婚不吉。胎产：下强上弱，二阳包阴，妊乃成女。疾病：肺家有疾，四月占不吉。遗失：非贼所窃。出行：陆路已陷，水路不吉。行人：天罡加季，行者立至。兵战：凶中有吉，振旅而归。
毕法云：闭口体卦两般推。课经云：巳加庚，酉加支，日上神克日，而辰上丁神又复克日，是明暗二鬼，并力来伤，乃人宅罹患，身宅皆凶之象。要览云：巳能生能克，名为两面刀，幸子水制之。

庚子日第五局　干上辰
课体：重审，润下，斩关，不备。
课义：三传支干，昼夜天将，俱水盗身，难舍难向。
解曰：三传皆水，以盗干气。而昼夜天将，龙蛇元武，又复水中之神，是神与将俱是盗气。孟去此辰土，却又恋生而难舍。若倾心以向之，则又盗脱太甚，舍向俱难，进退所以维谷也。
断曰：润下之卦，三传不离四课，有束缚而驰之象。但辰既空亡，子亦遇陷。三传之中，独存一申。申为日禄，遁得丙鬼，昼占则官禄独崇，未为不吉，但仕途未免消耗耳。
天时：三传水空，无雨。家宅：独有一身，耗费太重。仕宦：尽被人耗，惟官禄不能耗。求财：不得。婚姻：天盘干空支实，地盘干实支空，皆非所宜。胎产：子息属阳，妊乃成男，然逢空陷，母吉儿凶。疾病：痨损虚脱之症，难愈。行人：干加干支，行者自归。兵战：止宜坚守。
毕法云：权摄不正禄临支。精蕴：申将子时占行人，曰：课得斩关，子孙发用，将得青龙，传入元武空亡。主子逃万里，音信不通。行人年上，得寅为财，临于旺地，后当获利而归。行人本命是午，午上见寅为甲。四月己巳，甲与己合，乙与庚合。又查寅木作马属青色，乘虎属白色，当白衣乘青马，于七年之后，可迎见之矣。至期一一皆验。

庚子日第六局　干上卯
课体：知一，比用。
课义：巳火无力，居官被黜，财能救拔，刑子去戌。
解曰：巳乃庚之官爻，下受戌墓，上被子克，居官者安往而不被黜耶。卯乃日财，力能刑子而制戌，救援官星，是宜以己之财，斡旋挽回，可保无虞也。
断曰：比用之课，传体折腰，凡事须防中途阻滞。幸逢生气，尚可赖父母滋生也。又财神临干，财库临支，富不待言。夜贵在支，生人克宅，惟宅中恐有不宁耳。
天时：天魁发用，天罡指酉，日晴夜雨。家宅：夜贵临支，常人不利。仕宦：官星遇空，填实方吉。求财；财自随身，不求自至。婚姻：夜占甚佳。胎产：女孕易产，亥日生。疾病：脾胃受伤，医人得力。遗失：寻之可获。出行：陆路可行，水路亦吉。行人：天罡加仲，尚在中途。兵战：有始无终，未见其利。
毕法云：不行传者考初时。古鉴：癸酉生，十月二十五日，寅将未时占进屋，曰：课名斫轮，后必争竞。未乘天空，加于宅上，与子相害，主有阴小相欺。行年乘酉，上缠罗网。而加于寅，寅为绝地。末传蛇，子孙亦临绝地，非佳宅也，果验。课经云：卯加申，胎神加于本日，临绝受克，占孕至危，占产则当日便生。

庚子日第七局　干上寅
课体：反吟，元胎。
课义：财中有丙，往来不定，纳粟求官，公用斯正。
解曰：丙火原生干寅，故寅中藏丙。而申遁旬丙，往来反覆，是无定之象也。支上午火，乃日之官星，以寅木而生午火，财旺生官，故可纳粟奏名。又课传皆阳，公用则最利也。
断曰：反吟之课，禄马临干，富贵可望。但蛇虎当途，夜占不无滞。支乘甲午，夜占白虎伤人，须防因财致祸。申为日之德禄，居干绝地，惟秋占则吉。
天时：水运乎上，龙居中传，有雨不大。家宅：财官禄马俱全，却非久安之象。仕宦：功名可成，恐不能久。求财：得中有失，失中有得。婚姻：财临干上，官临支上，两家俱有相就之意，但有反覆之虞。胎产：下强上弱，难，乃成女。疾病：当有心疾血症，不能即愈。失脱：失于途中。出行：陆路可行。行人：天罡加季，行者立至。兵战：反覆不宁，得失相半。
毕法云：富贵干支逢禄马，昼夜贵加求两贵。课经云：旦暮两贵相加，必干涉两贵人而成就。如占谒见，必贵人往于别处，多不在宅，同官则可会也。玉成歌云：天驿二马为初用，参星白虎动行神(申为参星)。心印赋云：庚酉辛宫寅若临，加于日上病来侵。

庚子日第八局　干上丑
课体：重审，铸印，芜淫，寡宿。
课义：交合交克，有凶有吉，仇却和谐，喜有祸出。
解曰：子与丑合，巳与申合，可谓交合矣。然丑土克子水，巳火克庚金，则又交相克制。交克者为仇，交合者为喜。仇者遇合，必致和谐；喜者遇克，必致灾祸。
断曰：课名铸印，末助初官，惟利仕宦，不利常人。但墓覆官星，仕人减吉，常人减凶，倘能破墓，则又非此断。又名芜淫，夫妻反目。然支上巳空，不过虚怀恶意。干上丑实，昏迷不免也。巳年月将占官最为劳渥。
天时：丑土墓日，天罡指阴，水运乎上，阴雨之象。仕宦：官星与贵人入墓，占官不利。求财：财爻独见，求之必得。家宅：美中不足，忧里生欢。婚姻：不成，难舍，成后生憎。胎产：下强上弱，妊乃成女，儿实母空，占产甚吉。疾病：肺经受病，不药可愈。出行：空墓交加，陆路欠利。行人：天罡加孟，尚未启行。兵战：外示和好，中怀奸诈。坟葬：恐有空穴，丑方出水，可以发贵。
毕法云：夫妇芜淫各有私，传墓入墓分憎爱。课经云：丑加庚，巳加子，乃蜜中砒，笑里刀也。匿怨而友，殆其人欤。要录云：十月占，夜将乃死气作太常，入宅克宅，主有内来孝服。纂义云：末助初克日，若年命亦助初克日，乃自招其祸，名为放火自焚。

庚子日第九局　干上子
课体：元首，润下，斩关，励德。
课义：彼来投己，脱耗无礼，盗贼之徒，不出邑里。
解曰：日为己，支为彼，以支加干，岂非彼来投己。又日为尊长，支为卑幼，以卑幼加干尊长之上，且来相脱，无礼之甚也。发用元武三合相连，三传不出四课，倘占盗贼，不止一人，且不出乡邑之外也。
断曰：干上既乘盗气，夜将复乘青龙，又脱干上，是脱上逢脱，事必虚诈，言必空妄。且四课三传，无非盗脱之神，有耗尽精神，费尽财帛之象。
天时：昼夜青龙升天，课传皆水，阴雨连绵。家宅：宅内空虚，盗贼屡见。仕宦：官贵不见，龙神逢空，占名不利。求财：财气全无，求亦不得。婚姻：恐被妻家耗脱，亦非吉象。胎产：俯首见儿，产必易速。疾病：虚脱痨损之症，病空人实，治之可瘥。出行：夜占陆路可行。行人：不久即至。遗失：元武乘空，已无踪迹。兵战：全然虚诈。
毕法云：脱上逢脱防虚诈，避难逃生须弃旧。课经云：子加申，课传皆系水局。天将复乘青蛇元武，俱是水兽，来蚀庚金，脱耗之至。幸庚干坐于辰土之上受生，子水坐于长生之上受生，亦为避难逃生格也。鬼撮脚云：空妄发动乘元，定主失脱，辰加子乘元发用，为真盗。

庚子日第十局　干上亥
课体：遥克，蒿矢，六仪，三交，龙战。
课义：蒿矢三交，昼虎难逃，干上及末，少解煎熬。
解曰：午火发用克干，课名蒿矢。三传俱仲，谓之三交。皆因交合之中，致生不交。昼将上乘白虎相射，凶恶难逃。幸干上乘亥，末传见子，能制虎鬼，可以稍解熬煎也。
断曰：四上脱下，根断源竭，尊上则利，卑下难堪。午冲子，冲神乘破发用，为之冲破格。主道路驱驰，男女争构。射神临于闭口，不宜一切求谋。又午加卯为用，托人多失节难成。
天时：水运乎上，天罡指阴，子克午火，不能即晴。家宅：日渐破败，伤脱难免。仕宦：白虎作催宫使者，功名指日可得。求财：财爻临宅，财可坐致。婚姻：课名三交，占婚不吉。胎产：胎与支刑，必有所伤。疾病：肝胆受病，中传酉金作羊刃，乘丁伤干，或为金刃所伤，冬占即愈。出行：水陆两途皆不吉。行人：可以立至。兵战：师劳财匮，未见其利。
毕法云：人宅受脱俱遭盗。占验：甲申五月申将巳时占兵困，曰：城必无虞，不日围解，盖因支干休囚，旺气在内，用时同克日干，格合罗网。初传鲁都作虎鬼，彼兵虽凶无害。缘末传游都将星，冲克初传，以凶制凶故也。

庚子日第十一局　干上戌
课体：涉害，斩关，登三天，寡宿，间传。
课义：四课三传，俱处六阳，昼虎丙申，庶俗难当。
解曰：四课三传之中，无一阴相杂，最宜公用。申上遁出丙火，作日干之鬼。昼乘白虎，仕宦得之，有进秩迁官之喜，常人岂能免于官事乎。
断曰：六阳之课，登于三天。贵登天门，罡塞鬼户，可以利有攸往也。但嫌初中空亡，阶级有损，力为之减耳。干上乘生，所当坐待。支上寅被申虎冲制，须防宅舍不宁。
天时：课传皆阳，天罡加寅，青龙无气，恐不能雨。家宅：财爻脱宅，室内空乏，不足之象。仕宦：官爻俱空，填实方吉。求财：可求宅内之财。干谒：贵人蹉跌，事必参差。婚姻：官星落陷，占男不吉。胎产：下强上弱，阳极阴生，孕乃成女。疾病：肝经受病，昼占患重。遗失：元乘脱气，外盗难防，课名斩关，贼必远去。出行：水路可行。行人：在路。兵战：罡塞鬼户，算多必胜。
毕法云：罡塞鬼户任谋为，六阳数足须公用，贵人蹉跌事参差，虎乘遁鬼殃非浅。课经云：辰加寅为罡塞鬼户，不论在传不在传，能使众鬼潜踪，所作任意，谋为无阻。倘遇辰为月将，尤的尤妙也。三才赋云：魁罡临处，多生词讼。申午并交，常有狐疑。指掌赋云：辰戌上乘空武，奴婢逃亡。又云：辰午申登三天，得云雨之蛟龙。

庚子日第十二局　干上酉
课体：知一，进茹。
课义：马载钱财，身动方来，支干罗网，宅晦人灾。
解曰：寅为驿马，又为日财，故曰马载钱财。然必须动以求之，方能有得。但干支皆乘罗网，支上之丑为墓，干上之酉乘丁，所以宅则昏晦，而人则灾也。
断曰：进茹之卦，三传木局，脱支之气，作干之财。多取贪取，恐入于罗网而不觉也。干上酉金，虽生支而败支。支上丑土，虽生干而墓干，占者于取益之地，痛宜猛省，方无后悔。
天时：毕宿作罗临日，大阳被掩，风伯发用，夜乘青龙，日风夜雨。家宅：室必尘晦，谨守稍可。仕宦：丁神作官临干，占官大利。求财：传财大旺，春占无得。婚姻：昼占平平，夜占乃吉。胎产：女孕，即产。疾病：脾胃受病，占父病不吉。干谒：贵人临支合支，必受贵人之益。求谋：干支皆罗网，凡事难遂。出行：陆路可行，水路欠利。行人：尚在中途。兵战：昼占则凶，夜占则吉。坟墓：昼占大吉。
毕法云：所谋多拙逢罗网，进茹空亡宜退步，传财太旺反财亏(春占)。课经云：酉加申，丑加子，干上神生支，支上神生干，为互生格。主两相有益，各有生意。指掌赋云：顺连茹空，名曰声传空谷，退吉而进则不宜。又云：三传纯妻财，而父母克害。又云：寅卯辰为正和，展经略而果沐恩光。纂义云：初来克末事不成。

辛丑日第一局　干上戌
课体：伏吟，稼穑，斩关。
课义：宅上初传，墓居两边，舍此而动，众力生焉。
解曰：丑乃日干之墓神，一居于宅上，一居于初传，皆主昏滞。凡用墓者，吉事阻而凶亦不发也。倘舍此而动，中传戌土，与末传之未土，并力来生，可谓多助之至矣。
断曰：自信之课，支干相刑，三传复迤逦相刑，是主客之间，始终前后之际，全无和气矣。虽曰斩关，却无丁马，终是伏匿之象。凡占皆宜静守，自能获助也。
天时：三传皆土，水气全无，不能得雨。家宅：纯是墓神，总未亨快。仕宦：官贵不见，未见其利。求财：财爻虽则不见，青龙昼居宅上乘库，家财自饶。婚姻：干支相刑，占婚不吉。胎产：二阴包阳，男孕产顺。疾病：脾胃受病，赖末传未土冲开，不久能痊。遗失：物非贼窃，觅之可获。逃亡：自回。出行：斩关课，陆路可行。行人：近者立至。兵战：昼占则吉，夜占无威。坟墓：辛龙落脉，丑方出水，利于子孙。
毕法云：干墓并关人宅废(春占)，宾主不投刑在上。课经云：辛丑日伏吟，作交车刑。如交结友朋，正在和美之中，忽生争竞，各无礼也。神应经云：辛丑伏吟，丑墓发用，虽云昏晦，幸末传见未，为破墓之神，能使暗者明而昏者醒。占病虽笃，必能起死回生。纂要云：父母现卦子孙忧。

辛丑日第二局　干上酉
课体：重审，退茹　励德。
课义：夜禄难守，遂投贼寇，自身熬煎，他人财厚。
解曰：酉乃辛金之禄，昼则乘元，夜则乘虎，是不可守也。进而投诸三传，尽属脱气，犹之乎投贼而已矣。不得已而归守惊耗之禄，奈酉上乘丁，又与戌作六害，是自身必受其熬煎也。干为己身，支为他人。初传之子，与支之丑土作合，且三传皆水，尽是丑土之财，非他人之财厚而何。干支拱传，事难解散。
断曰：退茹之卦，不宜妄动。旺禄临干，夜虎乘丁克干，常人占之，必因财而致祸。惟仕人乃作官星，仍为吉象。
天时：毕宿临干，三传皆水，当有雨。家宅：妻财甚旺，籍之可以解患。仕宦：得之甚速。求财：己财难守，何暇他求。婚姻：子加丑用，占婚则吉。胎产：女孕产难。疾病：肾经受病，或心虚肺燥之症，可治。出行：水路防失。行人：尚未启行。遗失：婢女窃去。兵战：昼行夜止，冬占则吉。
毕法云：旺禄临身徒妄作，虎乘遁鬼殃非浅，金日逢丁凶祸动。指南：己丑二月戌将亥时占产，曰：子母皆亡。盖河魁渡亥，子被阻隔。天狱无冲，其子何由得出。且干上虎乘遁鬼，支上子乘游魂，天后像母，受寅贵劫煞克制，是以子母不保也，果验。

辛丑日第三局　干上申
课体：重审，间传，时遁。
课义：初马次丁，岂容少停，动因凶事，夜失匪宁。
解曰：初传之亥水，乃是驿马。次传之酉金，上乘遁丁。其孟动之状，刻不容缓也。昼夜将乘元虎，而金日逢丁，事必因凶而动。元武临支脱干，盗失之虞，必须预防，否则不得安枕而卧也。
断曰：课名时遁，孟隐而不能。传名间退，孟进而不遂。支干之上神作六害，阴神作六破，尊卑义失，宾主相乖。四课之上，午为明鬼，申则遁丙，酉则遁丁，以一辛金而众火烁之，可谓危矣。幸支上之亥水，足以敌鬼，以凶制凶，不致大害。然元白亦非吉神，终有张之患。
天时：水母临日，水神发用，毕宿乘丁，必主骤雨。家宅：子孙乘虎乘元，虽能捍外，亦足伤身，须防盗贼。仕宦：官星甚旺，酉禄乘丁，占官最吉。求财：止宜静守。婚姻：干支刑害，姻事不成。胎产：女孕难产。疾病：心经受病，或肾水涸竭，三月占不吉。逃亡：元武入庙，恐难捕获。出行：马临宅上，即至。兵战：金日逢丁，未见其利。
毕法云：金日逢丁凶祸动，虎乘遁鬼殃非浅，彼此猜忌害相随。课经云：此课仕宦赴任极速，唯不孟年命上神，克六丁所乘之神。六壬秘要云：终来克始，远行万里，病苏灾止。又云：折三合待中传，对冲日为克应。

辛丑日第四局　干上未
课体：别责，斩关，不备。
课义：昼生可托，岂容动作，官德为空，未虎夜恶。
解曰：未土生辛，昼乘天后，可以倚托。若不守其生而妄动投支，受丑之墓，名为不受福也。巳为日德，又为官星，乃系旬空，而昼蛇夜元，全然无气。未土虽则生身，如夜占乘虎，祸患并出矣。
断曰：课名别责，谓别从其类，责取一神为用，阴阳全无克制。凡事不备，事必倚仗他人，借径而行。吉凶多系于人，不干于己。干支各坐于墓，有弄巧成拙之象。
天时：风伯临干，阴而多风。家宅：太常刑丑，昼占恐动孝服。仕宦：官德皆空，功名不利。求财：未中虽有暗财，昼占可得，夜占取必撄祸。婚姻：干支相刑，女亦凶狠，不吉。胎产：阴既不备，当是男喜；课体别责，产定迟延。疾病：脾土受病，或肾水不足，换医可疗。遗失：夜占必失，武空难获。出行：昼占可行。行人：干坐于墓，行者立至。兵战：事多更变，终恐无益。
毕法云：人宅坐墓甘招晦。课经云：天盘支干，皆坐于地盘墓上者，乃心肯意肯，情愿受其暗昧。凡事皆自招其祸，切不可怨天尤人。不惟本身甘招其祸，且将家宅情愿假借与人作践也。断验云：戌刑干上未，丑刑支上戌，乃支干刑其上神，其上神又获相刑，凡占皆无和气。

辛丑日第五局　干上午
课体：知一，从革，寡宿，天网。
课义：空墓及丁，总是虚名，昼又赖贵，身宅夜。
解曰：发用之巳鬼既空，中墓之丑墓亦陷，末传之酉乘丁，为支所墓，则皆无力，非虚名而何。况昼贵临身，群小自当敛迹。倘遇夜占，则贵人已去。辛金徒为午火所伤，而三传金局脱支，丁火施其伎俩，则身宅不免矣。
断曰：从革之课，事必从众，同类相干。干支之上，午酉相破，官禄有伤。酉上乘丁，祸因禄动。巳午为明鬼，酉丁为暗鬼一辛金而被五火燔炙，鲜不成烬，惟仕宦则又以吉论。
天时：午火临日，天罡指阳，无雨。家宅：宅上乘丁，人宅不宁。仕宦：贵人临身，日禄临宅，占官最吉。求财：财上乘丁，取之生患。婚姻：干支相破，昼占女子不洁。胎产：上强下弱，孕乃成男。疾病：肺家与大肠经受病，年命有水神相救，病始可痊。出行：陆路昼占犹可，水路甚是不吉。行人：天罡加孟，尚未启行。兵战：三合得金，恐有失众之虞。坟墓：左首空陷不吉。
毕法云：权摄不正禄临支，干支皆败势倾颓，鬼乘天乙乃神o。课经云：日干之禄神，加干支上，或被支墓，或被支克。必因起造房宅，而失其禄。或被支脱，必因起造之事，以禄偿债。三车一览云：干上克日，而辰上乘丁，主人灾宅动，唯官职人占之，赴任极速。然宜昼占，不宜夜卜。

辛丑日第六局　干上巳
课体：重审，斫轮，u女，铸印。
课义：上虽承恩，彼力极轻，巳空卯败，戌墓齐并。
解曰：金生干巳，又为辛金之德神。临于辛上，是上承恩德也。但巳火逢空，发用之卯木，乃德神之败地。中传之戌土，又墓德神，则有心无力，何益之有。
断曰：斫轮之课，本利求名。但巳为长生学堂，又为官星德神，而值旬空，未能一岁九迁也。惟巳年月建占之，方为元吉。占父母者亦然，凡事有始无终，虎头蛇尾。
天时：日上乘火作空亡，火空则明，不能有雨。家宅：劫财乘暗鬼伤干，有手足争财之象。仕宦：官德皆空，占官不利。求财：宜得阴私、暗昧之财。婚姻：官星空，女占男不吉。胎产：当是私胎，胎神临绝受克，胎产皆凶。疾病：肺经受病，未能即愈。遗失：昼占被窃于东方，捕之可获。出行：陆路不吉，水路亦凶。行人：天罡加仲，尚在中途。兵战：旬空未能克敌。坟墓：流破旺方，不吉。
毕法云：不行传者考初时。课经云：巳为炉，戌为印，卯为印模。戌中辛金，与巳中丙火作合，段炼铸戌符印，故名铸印。更遇太常，乃为印绶双全。惟利仕宦，不利于庶人。倘值空亡，又曰铸印不成，或官爵之事，成中有阻。照胆秘诀云：戌加卯上是合乡，干支三传理偏长，丙辛戊癸正相当，信至人归见福昌。

辛丑日第七局　干上辰
课体：反吟，斩关，孤辰，井栏射。
课义：天罡覆形，足又来并，初为日马，虚动难行。
解曰：天罡覆日，已见动征。末传为足，又遇辰土。而发用为驿马，其动愈甚。但天罡遇空，亥亦落陷，不过虚动而已，不能扬鞭竟去也。
断曰：反吟之课，又逢罡马皆动，意马心猿，全无勒。四课之上，五墓皆全。生之者固多，而挠之者亦复不少。三传之中，初末皆空，独余中传未土，乘蛇虎而冲刑。宅舍妻妾，当有不安。又初末空而中传实者，名肩挑两头脱，不利动谋。
天时：水运乎上，青龙与六合发用，阴雨之象。家宅：宅中反覆冲刑，不宁之至。仕宦：龙马乘空，贵禄不见，占官不吉。求财：青龙已空，求之无益。婚姻：青龙与日上皆空，占婚不吉。胎产：子孙发用属阴，孕乃成女，产速。疾病：脾土受病，腹中必有积块，未能即愈。出行：力有不足。行人：行者立至。兵战：青龙与六合发用，必见虚喜。坟葬：当成木局，辛乙向可以发丁。
毕法云：两贵受克难干贵。课经云：辛丑日辰加戌，为井栏射。中投辰上，末投日上，如井上加木，易欹易斜，不能长久。动则宜，静则扰，事无凭依，一身两用。纵遇吉神，亦是半遂。然直道则途穷，旁求则事就。君于道消，小人道长之象。

辛丑日第八局　干上卯
课体：重审，励德，芜淫。
课义：干乘旬尾，支乘旬始，交互相擒，进退难矣。
解曰：卯乃旬尾，临于干上。午乃旬首，临干支上。且卯木克支丑，午火克干辛，是交互相擒也。卯作用神，进既受申金之克。退归本家，又被辛伤，进退不甚艰难乎。
断曰：课名周遍，终始相宜。又曰芜淫，夫妻不协。支乘败气而害支，宅必颓坏。胎神临干而受克，孕必损伤。干乘六合，支乘六害，又有人忧我乐之象。
天时：水运乎上，天罡指亥，六龙升天，不日有雨。家宅：昼贵临宅，祖必居官，或占士庶，官讼难免。求财：宜得阴私闭口之财。婚姻：支干相破，又且交互相克，名曰芜淫，占婚最忌。仕宦：贵乘败气，亦不甚吉。疾病：昼虎乘墓，腹中必生积块，且两虎夹墓，病不易痊。遗失：昼元乘财，物必贼窃，元武阴阳交克，捕之极易。出行：陆路防失，水路可行。行人：天罡加孟，尚未启行。兵战：进退虽难，后却无害。
毕法云：首尾相见始终宜，夫妇芜淫各有私，鬼乘天乙乃神o。指南：二月戌将巳时占，曰：所占外官曾经降罚者。曰：何以知之？因日生龙，上克下故也。曰：兄任太平府，为钱粮降罚，有碍升迁否。曰：首尾相见，何碍升迁。青龙去支六位，初传月建生官，中传天马为驿邮。七月内必升吴分兵宪，后果迁嘉湖驿传。

辛丑日第九局　干上寅
课体：知一，从革，芜淫，狡童。
课义：交相克战，禄丁难恋，天网恢恢，吉凶立见。
解曰：干上寅木克支，支上巳火克干，是交相克战也。发用之酉金，为日之禄神、旬遁得丁，落空坐克，昼将六合内战，传墓入墓，是禄不可恋也。巳为日干之长生，寅为支上之长生，交相滋生，固见吉矣。而彼此相克，凶亦见焉。是我孟害人，人亦害我。我以善往，人亦以善来。所谓天网恢恢，吉凶立见者欤。
断曰：芜淫之卦，人各异心。干支之上，寅巳相刑，阴神年酉，复又自刑，绝少和气。禄神入墓，占官不吉，帘贵临干，考试最宜。
天时：毕宿发用，但遭空陷，恐不能雨。仕宦：贵虽临身，必须德禄填实，方有实济，否则徒有虚声而已。家宅：课名u女，不正之象。求财：宜得两处贵人财帛。婚姻：芜淫作课，占婚不吉。胎产：女胎，防堕。疾病：心经之症，当遇良医。捕获：元武已空，贼盗难获。出行：水路宜防夜失，陆路昼夜俱佳。行人：当有同伴人来。兵战：发用龙合，出兵吉利。
毕法云：贵虽坐狱宜临干，彼此猜忌害相随，传墓入墓分憎爱，合中犯杀蜜中砒。神应经云：辛日初传见于酉，必因兄弟及己身之禄而动。午加寅两贵相加，事必涉两贵而就。精蕴云：干支坐败，人衰宅坏。要览云：孟夏占升迁大吉。

辛丑日第十局　干上丑
课体：别责，斩关，寡宿，不备。
课义：昼墓虎耽，若此者三，宅堕入晦，守德戒贪。
解曰：丑乃日墓，昼乘白虎，一见于日上，两见于传中，耽耽而视者三，可谓极惊极危矣。日与辰各乘墓神，是宅必堕而人必晦也。惟宜守此初传之空德，庶可少安。若贪生气前往，遂被初传空鬼所克，及中末墓虎伤害，祸患不可胜言矣。
断曰：别责之课，事宜别图，谋须改辙，方有所就。然发用之德神既空，不过虚誉空名而已。以彼我而论，支空干实，不可倚为腹心，谚所谓明月照沟渠者是也。
天时；日上乘墓，发用火空，浓阴而已。家宅：支上乘墓，复作六破，昏晦破败之象。仕宦：官德用空，占官不吉。求财：财神虽暗动，夜占可得。婚姻：支干相破，占婚不宜。胎产：阴神不备，孕乃成男，支干相破，孕凶产吉。疾病：腹中必生积块，倘若年命有木神相救，始可言生。出行：陆路甚凶。行人：支墓临支，行者立至。兵战：主客不吉。
毕法云：干乘墓虎毋占病，干支乘墓各昏迷。课经云：六辛日白虎作墓临干，占病不吉，更宜提防仇家，执而拯楚。冬占稍可，以丑至冬旺，可以作库也。秘要云：华盖逢空，唤醒梦中。

辛丑日第十一局　干上子
课体：元首，芜淫。
课义：先交后争，上下相刑，笑里含毒，冬夜火惊。
解曰：干上子水，与支丑相合。支上卯木，与干戌相合。交互相合，是先相交好也。既而干支之上神，子卯相刑，支与干又丑戌相刑，干辛克支卯，支丑克干子，是后相争竞也。合中见刑，岂非嘻笑之中，内含鸩毒乎。冬占卯为火鬼，夜将乘蛇克宅，宅中必有火烛之惊。
断曰：干上乘脱，昼乘天空，谓之脱空神，无中生有之象，不足取信。支上财神发用，昼乘元武克宅，盗贼难防。交车相合，大宜交涉财帛。干支各乘死神，诸事总宜休息。长生官德俱空，常人宜占，仕宦则忌。
天时：三传递生克水，天罡指阳，不能得雨。家宅：人宅不和，且防失盗。仕宦：贵禄不见，占官不利。求财：宜得暗昧惊恐之财。婚姻：干支相刑，占婚不吉。胎产：下弱上强，孕乃成男；上神相刑，惟产不忌。疾病：肝经受病，胸胁多风。出行：昼占防失，水路稍可。行人：天罡加孟，尚未起身。兵战：宜防虚诈，未见有利。
毕法云：空上逢空事莫追，夫妇芜淫各有私，宾主不投刑在上，不行传者考初时，罡塞鬼户任谋为。汇函云：辛丑日卯加丑，乃初生中，中生末，末生干。但中空末陷，恐成虚话。倘年月并于本命，而又填实，亦可谓之三传递生人举荐也。

辛丑日第十二局　干上亥
课体：元首，进茹。
课义：脱气临日，夜元走失，病讼深畏，取财宜疾。
解曰：干上亥水，盗脱干气。夜占乘武，走失无疑。昼占白虎脱干，勾陈克宅，病讼不免缠绵。寅为日财临支，急宜取之，迟则反被丑土所墓，不能入手矣。
断曰：进茹空亡，诸事不宜前进。干乘天罗，支乘地网。初传入墓，末传落空，总宜退益思退，方免衅端。三传俱财，末空不能生起官星，仕宦得此，必主丁艰。
天时：大风无雨。家宅：夜贵克宅，当受林下缙绅之欺。仕宦：贵人发用，夜占稍吉，但末遇空亡，有始无终之象。求财：争讼得财，迟则化为乌有。婚姻：寅亥相合，事必有成，夜占女吉，恐非快婿。胎产：二阳包阴，孕必育女，干支相合，胎吉产迟。疾病：肝经受伤，速治即愈。出行：陆路防失，水路稍可。行人：干支相合，未酉日到。兵战：只宜谨守，不宜妄动。
毕法云：所谋多拙逢罗网，传财太旺反财亏(春占)，进茹空亡宜退步。精蕴云：课逢罗网，不能亨快。如年命上神，有冲破之者，名为破罗破网，或遇空亡，亦可免咎。指掌赋云：进连茹空，名曰声传空谷，退吉而进则不宜。天官论云：贵人临寅为凭几，可渴见于家庭。玉华略云：勾陈主罗网之灾。

壬寅日第一局　干上亥
课体：伏吟，元胎，励德。
课义：交合既有，禄破空守，中末空脱，昼遭贼手。
解曰：寅与亥合，上下交互相合，是交合既有也。亥禄发用，上乘天空，故不可守。投于中传，乃是脱气，再投末传，财遇旬空，未免仍归干上。昼被天将所伤，故曰昼遭贼手也。
断曰：元胎之课，旺禄临身，止宜静守，不宜妄作。干支作六合，干支上下，亦作六合，大宜合本谋生。三传迤逦生财，虽空不至失望。巳年月占之，财源自旺。占遇此者，始初必情投意合，后来却脱耗无穷
天时：天地不动，雨占仍雨，晴占仍晴。家宅：人宅相生，有和美安宁之象。仕宦：贵人落空，禄被将克，占官欠利。求财：昼占宜得贵人之财。婚姻：支干相合，昼占乘合，可结朱陈。胎产：二阴包阳，妊乃成男，支干相合，产恐迟延。疾病：肝经受病，虚脱之症，即愈。出行：人宅相恋，行期自愆。行人：近者立至，远者未来。兵战：利主而不利客。
毕法云：交车相合交关利，用破身心无所归，旺禄临身徒妄作，上下皆合两心齐。秘要云：日德加亥为用，名德入天门，占试必中。盖亥为天门，德者，得也。纂义云：冬占旺禄，守之自足，一或妄动，耗费劳碌。

壬寅日第二局　干上戌
课体：知一，退茹，斩关。
课义：虎临戊戌，身边并立，同类相扶，其凶再及。
解曰：戌遁得戊，昼夜皆乘白虎，则虎临干作鬼伤干，壬虽汪洋，恐难堪矣。幸初传子旺，中传亥禄，俱为同类，自能相助。不知末传，复遇天魁，其凶仍炽也。
断曰：退茹之课，又兼魁度天门，而干支复拱三传，凡占有拥遏不行之象。如占人年命，在支干之外，名透关格，方能塞极而通。青龙旺神发用，中禄末官，催官符至，仕宦占之最吉。
天时：日被关格，太阳必掩，水被关格，阴云无雨。家宅：支上与初传作牛女合，夏占必有婚姻之喜。仕宦：催官临子，夜禄带绶，占官最吉。求财：青龙乘劫财羊刃之上，取之必有所伤。婚姻：支干相刑，占婚不利。胎产：下强上弱，二阳包阴，女孕产速。疾病：腹中之疾，或肾水不足，难愈。盗逃：夜元临子，被支干关格夹定，捕之必获。出行：陆路最凶。行人：天罡加孟，尚未启行。兵战：课名关格，恐不能动。
毕法云：干乘墓虎毋占病，二贵皆空虚喜期，虎乘遁鬼殃非浅，虎临干鬼凶速速。课经云：辰加巳，昼夜天将皆乘蛇，地盘巳亦蛇之位，是名两蛇夹墓，占病必有积块在腹，以致不救。或行年在辰，其病尤急。如年命居亥，乘戌用虎冲蛇，亦名破墓，庶得少延。指掌赋云：子亥戌为重阴，安嘉遁之形，宁甘没齿。

壬寅日第三局　干上酉
课体：元首，间传，蓦越。
课义：先生后败，午财休赖，助起初传，戌虎无奈。
解曰：干上酉金，能生壬水。支上子水，能生寅木。但壬水败于酉，寅木败于子，岂非先生而后败。末传之午火，虽是日财，但能生起初传之虎鬼而伤日干，日干亦奈之何哉。
断曰：课名蓦越，事岂忽然。戌为明鬼，遁出戊土为暗鬼。明暗二鬼相并，又乘白虎，可谓至凶至急。惟贵人遇此，则主威权独任，武达文通。末财生官，大宜纳粟。若问求财，则财化为鬼，必生祸端。
天时：酉宿临日，龙虎发用克日，有雨。家宅：青合生支，必多喜庆。仕宦：催官甚速，占名最利。求财：宜得妇女阴私之财。婚姻：昼占颇吉，患在难就。胎产：占逢七月，妻必有孕，夜占乃系私胎，上强下弱，孕乃成男，子母相破，孕凶产吉。疾病：肾水枯涸之症，病势极笃。盗贼：昼占则向西南贵人家捕之，夜占则向东南贵人家捕之。出行：昼占水陆皆佳，夜占陆路欠利。行人：天罡加仲，尚在中途。兵战：利主不利客。
毕法云：二贵皆空虚喜期，虎乘遁鬼殃非浅，末助初兮三等论。课经云：壬寅日戌加子发用，夜将乘龙克日，乃幸中之不幸。中传申金，夜乘白虎生干，乃不幸中之幸，此为一喜一悲。神定经云：干上酉作败气，又为破碎，必宅中有人不利，日致衰残。

壬寅日第四局　干上申
课体：元首，元胎，不备，寡宿。
课义：生被虎攻，往就徒空，舍益就损，终身困穷。
解曰：申乃水之长生，夜占乘虎，不敢守也。遂投初传巳财，而巳乃旬空，就之无益。再投中传寅木，又是脱气，复投末传，仍是本家。别无所往，是舍益我之申金，而就损我之寅木。生我者去，而脱我者存，未有不终于贫困者也。
断曰：元胎之卦，干乘支马，支乘干禄，所谓富贵课也。但支乘六合，干乘六害，有己劳人逸之象。
天时：日坐长生，巳火空明，不能得雨。家宅：以干就支而生支，必有营建屋宇之事。仕宦：财贵虽空，递生不畏，至吉之象。求财：昼占宜得贵人之财；夜占宜得妇女之财。婚姻：下和上害，患在不成。胎产：二阴包阳，男胎防病。疾病：肝肾两经之病，虽不为害，亦难即瘥。行人：干支相会，寅申日来。出行：课体虽吉，出行不利。兵战：元白生身，不幸中幸。坟葬：甲龙入首，乾巽向吉。
毕法云：权摄不正禄临支，富贵干支逢禄马，互生俱生凡事益，彼此猜忌害相随。古鉴：癸未生人，九月辰将未时占前程，曰：支干皆得上神之生，贵人发用，功名可取。但嫌贵空，又见元武滞神，非科第中人。申为金类，巳为炉冶，当先任铜铁，次任水运之官，盖寅木上见六合为船只，亥为江湖故也。

壬寅日第五局　干上未
课体：重审、炎上、斩关、励德。
课义：财传化鬼，刃蜜休舐，昼虎戊戌，凶灾甚矣。
解曰：三传火局，日之财也。生起干上之未土，反来伤干，是财化为鬼矣。刃上之蜜，焉可舐乎。况戊戌明暗二鬼，乘虎伤干，其凶灾已甚，所当思患预防也。
断曰：炎上之课，下合上刑，虽三六相呼，而三传迤逦生鬼，止宜携财告贵，纳粟奏名。若问求财，必起争讼。未乘太阴加亥，主有小儿婚姻之事。
天时：三传炎上，天罡指阳，极晴无雨。家宅：昼占官讼甚凶，夜占财喜入宅。仕宦：催官发用，占官最吉。求财：宜得妇女阴私之财。婚姻：昼占不佳，夜占乃吉。胎产：下强上弱，孕乃成女；胎神逢合，孕吉产凶。疾病：肾水大亏，宜制土养水，难愈。遗失：夜占财上乘元，必是贼窃。出行：陆路不吉，水路更凶。行人：天罡加孟，尚未启行。兵战：昼占则凶，夜占则吉。
毕法云：虎乘遁鬼殃非浅，万事喜忻三六合，宾主不投刑在上。神应经云：戌加寅，青龙作鬼，若年命是寅，求谋迁转之事可成，应在庚戌日。纂义云：午加戌上乘天后，主妇人痨疾，终不能痊。括囊赋云：戌为白虎兮，犬惊。指掌赋云：戌午寅为就燥，行合中庸。

壬寅日第六局　干上午
课体：重审，六仪，四绝。
课义：因财求利，有妨生计，占长上凶，甘招昏滞。
解曰：午乃日财，临干发用，迤逦生至末传之申，为壬之长生生气，是壬之利也。无如上乘白虎，午火克之，丑土墓之，归于无用，则是以财求利，而反有妨于生计也。如占长上则见凶，如占生计则有碍。又支干各自坐墓，互相脱败，非甘心自招其昏滞乎。
断曰：四绝之课　止宜结绝旧事。初遭夹克，财不自由。午酉相刑，又为四胜煞，主有刚愎自用之意。七月占妻当怀孕。
天时：午火发用，迤逦生日，主晴。家宅：破碎临支克宅，宅宇不能无损。仕宦：三传递生，当有荐举。求财：财爻临身，不求自至。婚姻：支干相破，占婚不吉。胎产：女孕，产迟。疾病：肝经与肺受伤，医之可愈。出行：夜占防失。行人：天罡加仲，尚在中途。兵战：权不自己，出兵不宁。
毕法云：初遭夹克不由己，宾主不投刑在上。古鉴：辰将酉时占前程，曰：壬以申为父，临丑是在墓中。上见白虎，主白蚁蛀骨。日上见午为妻，又为眼目，下受水克，主妻病目。丑为田，午为屋，午受水克，其屋必坏。丑在午后，且被午生，是拆屋为田。宅上酉为败气，又为破碎，宅中主男女皆被酒所破败也。后果验。

壬寅日第七局　干上巳
课体：反吟，元胎，励德。
课义：钱财虚耗，来往逢盗，面前和合、两贵难靠。
解曰：巳乃日财，空临干上，故钱财虚耗也。寅为日之盗气，初末皆寅，是往来皆盗矣。支干之寅亥相合，上神之巳申相合，面前何其和美。而寅巳相害，亥申相害，背后之相伤实多，又两贵皆坐克方，告谒者必难倚靠也。
断曰：蓦越之课，脱气发用，昼占则失盗难免，夜占则卑幼见忧。然能守之勿失，则初末尚可以生干上之空财，亦名取还魂债也。
天时：晴占得雨，雨占得晴。家宅：昼占则尊长有和合之事，夜占则尊长有病讼之虞。仕宦：贵禄皆空，占名不吉。求财：财爻已空，求之无益。婚姻：昼占吉，夜占不利。胎产：下强上弱，孕乃成女；合中带破，产孕皆宜。疾病：昼虎乘申，肝经受病；病来生人，不能即愈。出行：昼占水路可行，夜占水陆不吉。行人：天罡加季，行者立至。捕获：盗神是申，在村野冲要之地，或邮亭马舍，家有金石之匠。兵战：往来相脱，未见其利。
毕法云：上下相合两心齐，两贵受克难干贵，用破身心无所归。要览云：壬寅反吟，支干之上，各自乘绝，止宜结绝财物之事，或结绝告贵之事。惟不利占妻病，缘妻财空绝，遇之难瘥也。三才赋云：白虎同传送临门，须防疾病。天官赋云：元武居寅曰入林，穿窬得志；蛇居寅曰生角，化蛟化龙。

壬寅日第八局　干上辰
课体：知一，斩关。
课义：墓身墓宅，财亡妻失，刃虎昼逢，巳畏子戌。
解曰：辰为壬水之墓，加于日上，是墓身也。未为寅木之墓，加于辰上，是墓宅也。中传巳火，乃是妻财，下被刃虎所克，上被戌土所墓，又遇旬空，是财必亡而妻必失也。故曰巳畏子戌。
断曰：知一之课，中末落空，有始无终之象。白虎昼加子上，同气应灾，太常夜乘未伤干，疾病必因喜宴而致。天后乘墓临干，昏迷必因女色而致。幸末传戌土乘龙破墓，当有父母尊长，提撕而警悟之也。
天时：墓神覆日，水运乎上，青龙克日，主雨。家宅：白虎乘子脱支，宇内恐生白蚁。仕宦：末传青龙破墓，更须昼贵填实，方为有济。求财：财爻已空，求之无益。婚姻：干支各乘墓神，占婚不吉。胎产：下强上弱，孕乃成女。疾病：心疾昏迷，又逢六片凶板，恐疾难愈，惟年命有水可救。出行：水路不吉，陆路更凶。行人：天罡加孟，尚未启行。兵战：先难而后获。
毕法云：干支乘墓各昏迷。古鉴：庚午生人，五月壬寅申将丑时占家宅，曰：身宅居墓，无气之极，必主婢妾争斗，而遂出其婢。盖因酉为婢，而不在宅中，居于干阴，故主出也。然酉与辰合，至甲辰日当再还。又主常被兄弟作难，缘子耒相加，且乘白虎故也。纂义云：神后加未，夜乘六合，主有邪魔鬼祟。

壬寅日第九局　干上卯
课体：重审，曲直。
课义：支乘旬始，干乘旬尾，士庶孟之，官宦恶矣。
解曰：支上午为旬首，干上卯为旬尾，经所谓首尾相见始终宜也。三传全木，生起支上之午财，财既旺而官有制，士庶之所孟也。仕宦则子孙爻见，不利于官，安得不深恶之乎。
断曰：曲直之课，事端不一。干上死气脱干，支上死气脱支，必因丧葬之事，内外耗费。凡占止宜休息，不宜动谋。三传脱干而生支之上神，当因经营堂构致于縻费。
天时：水母与酉宿皆空，三传曲直，不雨而风。家宅：财爻临宅，坐于长生之上，生生不已，富不待言。仕宦：克去官爻，占官不吉。求财：宅内有财，不须外觅。婚姻：支干相破，患不能成。胎产：下强上弱，孕乃成女，胎坐长生，占胎甚吉，占产甚凶。疾病：心经受病，或肾水枯涸之症。出行：昼占不吉，夜占水陆俱可。行人：天罡加仲，尚在中途。捕获：昼占盗在正南方，贩驴马人家；夜占盗在东方，近池塘之地。兵战：利主不利客。
毕法云：首尾相见始终宜，人宅皆死各衰羸。指南：辛巳十二月丑将酉时，在许门占去住，曰：干支皆逢死气，此正所谓人宅皆死各衰羸也，岂能居乎。因遂北回，越日贼至，而许果城破。纂义云：午加寅乘蛇，本家与邻居防火灾，春占尤的。指掌赋云：未亥卯为从吉，待时而动。云霄赋云：天门木户，相见两和(卯亥)；醴酒元浆，相调两便(未亥)。

壬寅日第十局　干上寅
课体：重审，元胎，不备，赘婿。
课义：彼加我边，末又来兼，虽名三会，无益可占。
解曰：支寅加干脱干，末传又值寅脱，是损之者众也。寅加壬上为一会，支寅遁壬为二会，末传又是壬寅为三会。但支上之财值空，发用长生，又陷空克。中传禄神，昼又乘空。虽云三会，又何益之有哉。
断曰：课名赘婿，以下欺上，申用空陷，见生不生，有多虚少实之象。元胎之卦，四生一路脱去，又名不备，多有渗漏衅隙，且防变更，
天时：水母与青龙皆空，恐不能雨。家宅：昼贵临宅，仕宦则吉，常人恐遭官讼。仕宦：龙贵皆空，占名不利。求财：青龙逢空，财爻不备，求之无益。婚姻：支上之财爻乘空，占婚不吉：胎产：下强上弱，孕乃成女，母宰儿实，占产最宜。疾病：病在心经，即日可愈。出行：陆路防失，水路稍可。行人：干支三会，远近皆归。捕获：贼在东方贵人家。兵战：反为敌欺。
毕法云：彼此猜忌害相随，将逢内战所谋危，龙加生气吉迟迟(九月昼占)。课经云：干上乘寅木脱干，天将又乘元后脱寅，是脱上逢脱，谓之脱盗格。凡占皆主虚诈与失盗之事。神将论云：申加巳六合内战，主子孙有灾。照胆秘诀云：盗入青龙防喜贼。

壬寅日第十一局　干上丑
课体：重审，斩关，间传，登三天，u女，寡宿，天网。
课义：自墓传生，先迷后醒，卯为年命，两贵相成。
解曰：辰为日之墓神，作初传；申为日之长生，作末传，乃自墓传生也。占者值此，必先迷而后醒。巳为昼贵，卯为夜贵。巳加卯上，乃昼夜贵加。占者年命在卯，必得两处贵人，共成其事。
断曰：斩关之课，发用逢空，凡事俱无凭准。鬼墓临干支上，夜乘蛇，宅中当有伏尸惊恐。占此者大约先难后易，始苦终甜、
天时：青龙升天，与水母相并。主必雨。家它：墓神临宅，宅内昏蒙。仕宦：官星临身，青龙与德禄驿马相并，占名大吉。求财：财爻落空，求之无益。婚姻：支上空墓，占女不佳。胎产：胎神落空，占胎不吉。疾病：脾土受伤，肾水不足，人实病空，不口自愈。出行：斩关利于逃亡，出行亦利。行人：将到，有阻。捕获：在正东，隐于坟墓池塘边。兵战：罡塞鬼户，算多者胜。
毕法云：罡塞鬼户任谋为，干墓并关人宅废(夏占)。占验：了丑八月占而未言其事，断曰：此近君阴贵人也。太岁常官临日，阴神之上，现出夜贵，又居岁位，必是公主请封荫子之事。盖因末传皇诏长生六合，为孩儿故也。问允否，曰：嫌其初中空亡，必须两次，方许封荫，果如其言。

壬寅日第十二局　干上子
课体：重审，进茹，寡宿。
课义：前逢空朽，脱盗在后，彼己无礼，逼迫难守。
解曰：三传辰巳午皆空亡，而不可进。退后一步，又逢寅卯之脱，丑土之鬼。乃欲守干上之旺子，却被支上卯木来刑。彼此无礼，所以前后逼迫，难以进退也。
断曰：进茹之课，罗网在前，不宜妄动。干上乘旺子，支上乘旺卯，乃是互旺皆旺。主彼此有益，凡谋顺利。但干上昼乘白虎，凡事三思。财神陷入空地，湖海行商，不能称意。
天时：日上有网，太阳被掩，阴云之象。家宅：人宅相刑，不安之象；夜贵临宅，士庶难当，复包罗网，凶亦难避。仕宦：三传皆空，全无实济。求财：两财皆空，求之何益。婚姻：支干相刑，占婚不吉。胎产：二阳包阴，孕乃成女；支干相刑，母子俱伤。疾病：肝胆之疾，或肾虚之症。出行：陆路甚凶，水路防失。行人：天罡加仲，尚在中途。兵战：前后逼迫，徒劳无功。
毕法云：进茹空亡宜退步，所谋多拙逢罗网，互旺皆旺坐谋宜，前后逼迫难进退。课经云：静守则为支干乘旺，动谋则为罗刃相伤。如乘凶将，祸患尤甚。纂义云：辰为空鬼发用，徒取人怨憎，不能成功名，为抱鸡不斗。指掌赋云：顺连茹空，名曰声传空谷，退吉而进则不宜。

癸卯日第一局　干上丑
课体：伏吟，稼穑，励德。
课义：课传八土，癸水受苦，宅中夜贵，可以御侮。
解曰：传见三土，课见三土。而干之丑，昼乘勾陈。末传之未，夜乘勾陈。是共八土相并，来伤日干。则一泓之癸水，何以堪此。幸宅中卯木夜贵，足以敌土而御侮，所谓众鬼虽彰全不畏也。
断曰：课名稼穑，又系伏吟。总宜株守，不利动谋。子息乘贵，必有克家之子，家赖以安。惟忌年命上乘申酉，反制救神。中传白虎临官，仕宦最速。
天时：天地不动，晴占则晴，雨占则雨。家宅：贵人临宅，全鬼化财，富贵之象。仕宦：有官无禄，催官之月，即能赴任。求财：财爻不见，求之无益。婚姻：婿不甚佳，夜占女吉。胎产：长胎发贵，产期尚迟。疾病：肝肾之疾，家中自有良医，治之即瘥。遗失：元武不见，觅之可得。出行：不宜动。行人：近者立至，远者杳然。兵战：客胜，夜占擒敌。坟墓：两贵夹墓，牛眠吉地。
毕法云：制鬼之位乃良医，六爻现卦防其克。课经云：卯为夜贵临宅，作干之脱气。凡占主被贵人脱赚，或因神o以致耗费。神定经云：辰戌丑未为三传，自相冲刑，倘占捕获，贼不能脱。谓之以凶制凶，以贼捉贼。盖内有四金，可以化鬼故也。秘要云：年命上若有金神，名为否极泰来，又为家人解祸格。

癸卯日第二局　干上子
课体：重审、退茹、三奇。
课义：夜禄难守，常占殃咎，昼夜天空，勾陈在丑。
解曰：子为癸水之禄，昼占乘龙，固为吉庆。而夜占乘元，则难守矣。初传官动，常人主有官讼疾病，所以有咎。发用之丑，既属官星，上乘勾土，而亥之天门，又乘天空，遁出己土，印何累累，绶何若若也，仕宦有不迁擢者乎。
断曰：连珠三奇，莺鸣谷迁之象。仕宦固佳，常人亦可化凶为吉。干支夹定三传，末传出于干外，名透关格。不利内事，止利外事，皆先难后易。
天时：青龙临日，三传皆水，天罡指阴，必非晴象。家宅：寅为病地，作脱气临支，人多疾病。仕宦：传得三奇，尊崇之象。求财：宜守自己旺财，不可妄求。婚姻：昼占则为佳婿，卜女不吉。胎产：男孕，未产。疾病：肝经受病或肾水涸竭之症，家有良医。出行：陆路昼占甚吉，水路昼夜防脱。行人：天罡加孟，尚未启行。捕获：在北方。兵战：传遇三奇，昼占更利。
毕法云：二贵皆空虚喜期，尊崇传内遇三奇。课经云：戌加亥为魁度天门，昼夜皆乘白虎。凡占谋用，尽被阻隔。又辰加巳，昼夜乘蛇，地盘之巳，亦是蛇位，谓之两蛇夹墓。病必积块，以致不救。精蕴云：透关格，号曰当时不时，过后失时，或心力不逮，致已成之事为人破坏。

癸卯日第三局　干上亥
课体：涉害，极阴，间传，循环。
课义：昼将俱土，神愆咒诅，传课循环，灾出无路。
解曰：勾陈天空太常，尽属土将。乘于三传，共伤日干，灾患必生。且发用丑鬼，所司咒诅，夜坐于贵人之上，受贵所克，递伤日干，非阳人暗算，即鬼神为愆。干加干支，为支所脱，课体循环。纵孟避灾，岂能免乎。
断曰：极阴事必昏晦，间传亦有迟疑，静安动阻之象。
天时：课曰极阴，天将皆土，浓阴不雨。家宅：勾陈乘鬼临宅，家中争讼难免。仕宦：贵空不吉。求财：求之无益。婚姻：不成，不吉。胎产：女孕，易产。疾病：腹内有疾，或肾虚之症，难愈。出行：水陆俱不吉。行人：干加支，本家人即至。兵战：课名倒拔蛇，作为费力，未见其利。
毕法云：二贵皆空虚喜期。指南：戌加子占两贵来否，曰：四月必来，以巳贵来合三传，但居官不久。以二贵空陷，传退极阴，格合回环，来而必去也。又干临支受克，来必失意，果应。古鉴：寅将辰时，占逃亡罪人，曰：癸来加卯，又自卯上传出，退归西北，其人隐一买卖人家猪圈内。亥四酉六，四六二十四里，或六十四里，当有孝服。婢在宅前洗酒器，问之便得。盖酉为婢，见太常主孝服，酉加亥为酒器故也，果验。

癸卯日第四局　干上戌
课体：元首、稼穑、斩关。
课义：六合交互，脱难入墓，屑就其禄，渐旺门户。
解曰：卯与戌合，子与丑合，干支交互相合也。白虎乘鬼发用克干，中传又是日鬼，幸而脱于虎口。至末传而又逢日墓，其昏迷不更甚乎。喜旺禄临支，昼乘青龙吉将，倘能屏弃众土，俯就支禄，则子水必能生卯，门户当渐兴旺也。
断曰：日禄临支，权摄不正，官为佐贰，俸或家食。戌为催官发用，仕宦最宜。嫌末传空亡，向后恐无结束。支干上下相刑于六合之中，外虽和顺，须防胸中荆棘。
天时：三传皆土，青龙克日，阴而不雨。家宅：龙合生支，宅必见喜。仕宦：催官临身，龙乘日禄，占名最利。求财：宜从本家觅。婚姻：昼占女吉，夜占男吉。胎产：上强下弱，孕乃成男。疾病：肾经膀胱之疾，能食可愈。出行：昼占水路甚吉。行人：末传入墓，行者立至。兵战：利主不利客。
毕法云：权摄不正禄临支，干乘墓虎毋占病，虎临干鬼凶速速。课经云：干上戌乘白虎克干，赖末传辰土，昼乘蛇冲虎，是以凶制凶。占忧患事，必得人解释。要览云：子禄临卯，被宅所脱，必因起盖房屋，以禄偿债。

癸卯日第五局　干上酉
课体：涉害，曲直，励德。
课义：干上旬丁，引往贼营，夜将皆土，解释冤憎。
解曰：干上丁酉，所谓水日逢丁财动也。若贪此财，而冒昧前取，则三传皆脱，必引干癸入于脱盗之乡矣。夜将皆土伤日，却赖曲直为救，非解冤释憎而何。
断曰：曲直之课，纯乎盗气，幸干上酉金，足以克木生身，必家有严母，能樽节后人。课传六阴，自昼传夜，惟利阴私，亦防昏滞，此占不利仕宦，惟利常人，秋占更吉。
天时：课传皆阴，毕宿临日，风雨皆见。家宅：亥为日之同类，加支生支，必赖兄弟之力，光大其门。仕宦：虽有贵人临于课传，奈三传全木克官，占官最忌。求财：财气最旺，宜得贵人与婢妾之财。婚姻：利妻不利夫。胎产：上强下弱，阴极变阳，孕乃生男。疾病：肾水亏损之疾，或木侮脾经，赖酉金生亥克木，必遇良医。遗失：并非贼窃。出行：陆路可行，水路欠利。行人：尚未启行。捕获：昼占贼在东方，夜占贼在正南。兵战：防敌虚诈。
毕法云：合中犯杀蜜中砒，众鬼虽彰全不畏。课经云：是名脱气为救格，盖三传木局，并来脱干，既无日鬼，岂宜附于众鬼虽彰之例。缘三传天将，皆是土神，并力伤干，反赖三传木局，克制土将，岂不应斯格耶。凡遇此局，只作救神论，切不可作脱气言之。

癸卯日第六局　干上申
课体：知一，斩关，斫轮，芜淫。
课义：交互战伐，不受福德，夜虎临身，脱空鬼贼。
解曰：干上申金克支，支上戌土克干，是交互战伐也。巳为日德，又为昼贵。逢空入墓，无气之极，是不受福德也。申虽日之长生，夜虎昼元，不可守矣。往投三传，卯为脱气，戌为日鬼，巳又逢空，无一佳处。但当弃此三传，再投日干所临之午，乃日之财，经所谓避难求财格也。
断曰：斫轮之课，本利占官，但发用子孙，克制官星，亦非全吉。长生昼夜，将乘元虎，父母不无疾病遗失之事。又名芜淫，琴瑟必有未调，常人亦防官事临门。
天时：朱雀发用无雨。家宅：昼占则官事临门，夜占则吉事入宅。仕宦：铸印催官，功名极速。求财：宜得贵人妾妇之财，巳年月利。婚姻：支干上神，昼夜皆有白虎，不吉。胎产：男妊，产速。疾病：肾虚之症，后防不测。出行：水陆皆凶。行人：天罡加仲，尚在中途。兵战：有始无终，宜谨慎。
毕法云：夫妇芜淫各有私。指南：卯加申占失马，宜向何方寻觅，何日可得，曰：马之阴神，见子乘龙，马必青黑色，三日内必获。缘末传之驿马逢空，必俟出旬乙巳日填实，方能获马。马居戌地，当于西北山冈觅之。后果三日自刘家集得之。

癸卯日第七局　干上未
课体：反吟，励德，龙战。
课义：夜贵闭口，宅乘丁酉，动既无财，尤不可守。
解曰：夜占不可干贵，缘贵人闭口，不肯剖露真情也。丁神临宅，宅不安宁。水日逢丁，本为财动，而乘酉之败气，不惟不能得财，且有耗费。退而归于干上，又逢未土，明鬼暗脱，其不可守也，更甚矣。
断曰：反吟之课，干被未克，支被酉克，而又各坐于克方，是谓全伤坐克，人宅皆伤之象。初末作脱，中传败气，三传又皆土将，祸患重叠，殆非一端。雀鬼加干，朝官亦防弹劾。盖往来逼迫，进退维艰，而反覆无常，波澜不定也。
天时：晴占乃雨，雨占乃晴。家宅：宅中必因婢妾不宁。仕宦：雀鬼加干，朝贵防劾。求财：宜得妾妇之财。婚姻：支于全伤，占婚不吉。胎产：女孕，母子不吉。疾病：肺经受病，防有翻覆。出行：中道亦回。行人：行者立至。兵战：反覆不宁，主客皆伤。
毕法云：两贵受克难干贵，干支全伤防两损。精蕴：未加丑，酉年二月，妻占夫病，本命在丑。曰：妻之年命，上乘华盖，太常作日鬼，又是死气，又是吊客，谓之孝帛盖妻头。夫病必死，倘八月内占之，未为生气，尚有孝服未已，果验。

癸卯日第八局　干上午
课体：重审，六仪。
课义：中害末墓，午财勿顾，唯赖申生，夜占虎遇。
解曰：中传之亥，遁得己土。末传之辰，又是日墓。午财虽则临身，而自末递克，回归干上，又复受克。夜占乘虎，岂能顾恋乎。三传既无可取，赖宅上申金，为日之长生，无如夜乘白虎，宅亦欠宁，不可守也。
断曰：重审之课，三传自刑，事多不顺。喜六仪发用，干上乘财，支上乘生，乃人宅荣昌之象。初末昼拱巳贵，干支夜拱太常。若年命居于寅子，谋无不遂。午为妻财，受克乘元，非有妻病，即防盗马。
天时：午火发用。水被库藏，恐不能雨。家宅：长生临宅，夜占乘虎，父母防灾。仕宦：寅命子命人吉。求财：财爻临干，易得，但防惊恐。婚姻：女益男家。胎产：胎神受克，占胎不吉。疾病：肝肺受病，或疮疼首痛，未几即愈。出行：昼占吉。行人：末传入墓，可望即到。兵战：客能胜主。
毕法云：支乘墓虎有伏尸。课经云：六合乘申加卯，为六片板格。申者，身也。上有六合，下有卯木，以身就木之象。占病不吉。三月占尤的。如不乘六合，九月占病，则卧床而未愈。缘申作生气，卯为床也。若占父母长上之疾，尤为不吉，以父母爻入棺故也。

癸卯日第九局　干上巳
课体：涉害，从革，绝嗣，孤辰。
课义：四课被贼，绝嗣亡族，昼将助传，去祸迎福。
解曰：四课上神，皆被下神所贼，卦名绝嗣。昼将纯土克干，幸三传金局，窃脱土气，转育癸水，化难作恩，岂非去祸而迎福者耶。
断曰：从革之课，三传克支生干，人虽丰盈，家无正屋，或孟弃其田宅，逃往他方。五阴相继，事主昏迷。墓神覆支，宅非明敞。惟仕宦占此，官印全逢，有革故鼎新之象。
天时：天罡指阳，三传生日，天晴无雨。仕宦：贵禄皆空，填实即吉。家宅：支乘支墓，宅上欠宁。求财：财爻已空，不吉。婚姻：女子愚蠢多言，不利。胎产：阴极阳生，当生男。疾病：脾土之疾，七月占不吉。出行：水陆两途，均不甚利。行人：末传空，未到。兵战：利客不利主。
毕法云：传墓入墓分憎爱，水日逢丁财动之。指南：辛未六月未将卯时，为台臣占上疏，曰：“传将逆生，有疏荐人乎？”曰：“非也。有疏参人耳。”曰：“虽则三传递生，嫌其初末逢空，独存中传之岁破，作鬼伤干。又太岁临宅，乘朱雀克日。太岁，君也，岁破，相也。恐得罪于君相，课象不利。”后果以上章荐人，下狱拟配。纂义云：酉乘天空加巳，防婢妾挈财逃走。

癸卯日第十局　干上辰
课体：重审，斩关，三交。
课义：禄贵丁财，并墓俱逢，守之昏晦，动则亨通。
解曰：辰为日之墓神，临于干上，若守此墓，自然昏晦。倘弃而投诸三传，则酉上乘丁，作日之财神。子为日之禄神，卯为干之夜贵，三者皆逢，亨通之至，非动曷能有此。
断曰：三交之课，支干自刑。又支克干上辰土，干克支上午火，交互克贼，主有参商。倘夫妻行年，再立辰午，卦名解离，非断弦必反目也。所喜午实辰空，传逢轩盖，占官可用。
天时：墓神覆日，天罡指阴，阴雨之象。家宅：败气发用，脱干克支，室家不和，衰替之象。仕宦：贵禄皆现，占名最吉。求财：水日逢丁，求财必得。婚姻：恐有刑伤。胎产：女孕，母有惊，子难育。疾病：心经受病，夜占肾水亏损，病实人空，难愈。出行：陆路不吉，水路得财。行人：出旬即至。捕获：昼占在艮方炉灶之处，夜占在正北方竹丛中。兵战：彼此两伤，夜占擒敌。
毕法云：夫妇芜淫各有私，宾主不投刑在上，水日逢丁财动之。课经云：春酉将癸卯日酉加午，临仲发用，斗系丑未，名二烦课。秘要云：午酉递加乘勾陈，宅中主有产妇惊恐，应在寅日。指掌赋云：寅乘元武见巳，为炼丹道人。又云：酉加午上，为宠婢登堂，会六合，必主淫乱。又云：申乘合作医人。

癸卯日第十一局　干上卯
课体：遥克，蒿矢，励德，不备。
课义：传及干支，迤逦生上，涸源断根，病讼恶况。
解曰：三传自上生下，四课自下生上，谓之水涸其源，木断其根也。病因不摄，虚损难医。讼自家庭而起，所谓自恶窝犯者是也。
断曰：不备之课，课传六阴，心事昏迷，不利公用。蒿矢课而发用蓦越，已属轻浮。又兼落陷，毫无实迹。如年命在寅，上乘天罡，得昼夜贵人拱定，仕必高甲。
天时：天罡指阳，朱雀发用，中末两传，昼夜皆乘土将，不能得雨。家宅：昼夜贵人各脱干支，必因贵人耗费财物。仕宦：两贵相加，昼夜互见，定中高魁。求财：宅上财空，出旬可得。婚姻：干支皆贵，门楣相称。胎产：昼占六合受克，男孕，产恐不育。疾病：心经受病，指日可愈。出行：昼占水路可行，夜占陆路可行，然失耗皆所不免。行人：驿马归宅，出旬即到。兵战：财爻不备，军资不足。坟葬：朝山好，当发财。
毕法云：昼夜贵加求两贵。指南：甲子四月申将午时占，曰：时为日胎，必占六甲。问男乎？女乎？曰：干上卯属震，长男之象。又是幕贵，三传四课纯阴，阴极阳生，必产贵儿。且支加干，俯首见子，生更顺利。但课不备，未能足月。问生干何时？曰：六月生。后果一一如断。

癸卯日第十二局　干上寅
课体：重审，进茹，龙战，斩关，寡宿。
课义：前路皆空，凡事无踪，未免虚动，病讼俱逢。
解曰：辰巳午作三传，皆逢空陷。凡事俱无踪迹，虚声而已。干上寅木作病气，脱于发用。天罡夜乘蛇，作鬼墓干。所以病讼之殃，必不能免也。
断曰：斩关之课，事不由己。逼迫而动，网刃在前，不利动作。干上脱气乘元，昼占难免失脱。支上夜乘蛇，乘墓克干，惊恐当亦不免。若能退守干上寅木，虽为脱气，尚司敌鬼安贫。
天时：支干各乘罗网，墓神发用，阴云不雨。家宅：支上辰土，克干墓支，人灾宅晦。仕宦：德贵驿马皆空，占官不利。求财：财爻皆空，求无所得。婚姻：支墓干脱，两家不吉。胎产：胎神空绝，占胎不吉。疾病：脾胃受伤，病空可愈。出行：水路有惊，陆路防失。行人：传空未至。兵战：元武临干，须防劫营。
毕法云：进茹空亡宜退步，所谋多拙遭罗网，干墓并关人宅废(夏占)，来去俱空岂动移。古鉴：戊申九月卯将寅时占葬地，曰：支干皆贵，此地甚佳。盖丑为坟，即癸干之位。其墓在辰，遇空则为虚墓。对酉乘空，亦是虚坟。去此二者，方可以葬，后当发贵。且申酉为今日水母，对冲寅木，主水合星辰。巳又主双，乘雀加辰，为双圆峰，文章星也，生子当应举及第，后皆应。

甲辰日第一局　干上寅
课体：伏吟，自任，元胎。
课义：德禄俱空，昼虎鬼凶，火命解祸，土命畏逢。
解曰：寅乃日之德禄，旬空无力，不能为福。未传申为日鬼，昼占又乘白虎，其像甚凶。若占人年命属火，火能克金，可以解祸。若年命属土，则土反生鬼，逢之岂不可畏。至于金木水年命，皆可以类推而断之。
断曰：自任之卦，三传皆孟，格合元胎，事主伏匿，情在狐疑。安静则宜，妄动不吉。况禄马空陷，仕宦不利。虎鬼刑克，俗庶尤忌。斩关有奔逃之患，孤辰有离别之忧。虚幻无成，成亦更变，惟僧道占之吉。
天时：少雨有雷雹或寒冱。家宅：人口衰耗，防有奸逃。功名：恐是虚声，寅月占吉。求财：静守家业为上。婚姻：男家不愿。胎产：婢妾孕，主女胎，宜多服药。疾病：昼占凶。失脱：不出家中，隐匿难寻。出行：改期。行人：未至。争讼：助我者少，昼占不利。捕获：系本家奴隶，赃埋坟土中。兵战：有失众之象。
毕法云：宾主不投刑在上，虎临干鬼凶速速。纂要云：甲辰日禄马俱空，为十恶大败之一。又干上寅，懒去取财，恐争夺也。神将论云：功曹乘龙为道士，乘蛇主猫狸之怪。六合临辰，家有宰杀。白虎在申为衔牒，天后在申为修容。玉成歌云：天马(五十月寅)驿马为初用，参星白虎动行神(申为参星)。

甲辰日第二局　干上丑
课体：知一，退茹，重阴。
课义：进损退益，戌财必失，冬昼火惊，贵人覆日。
解曰：甲课在寅，进逢卯之空，故曰损。退受子亥之生，故曰益也。末传戌财，昼夜皆乘元武，定主耗失。卯乘朱雀克宅，冬占又为火鬼，其有火惊宜矣。丑乃昼贵，覆临日上，在君子为利见大人，在常占为官事相扰也。
断曰：知一之卦，事起同类，恩中有害，和衷则吉。人空宅克，合处见刑，宾主不和，求谋未济。又贵作空墓，干禄非宜。秋占方有吉兆，春夏遇之，只可从容守旧。大宜于难中得易，旧处生新，妄动无益也。
天时：久雨，难晴。家宅：朱雀克宅，冬月防火灾。功名：须得人相助，难中有望。求财：得亦必失。婚姻：易成而不吉。胎产：主婢妾怀妊，或私孕，产即生。疾病：迟愈，无妨。失脱：寻觅不获。出行：更改如意。行人：迟至，或得音信。争讼：案牍迁延，有解终散。捕获：西方女婢作窝。兵战：不利。
毕法云：魁度天门关隔定。课经云：丑乃日之破碎煞，支上卯，又干之阳刃，宜弃此而就三传以生干，是为舍损就益。又干上丑，财作闭口，与禄作闭口，食神空亡同论，不利占病。指掌赋云：子亥戌为重阴，安嘉遁之贞，宁甘没齿。神将汇函云；亥加子为孩儿，丑遇空为矮子。

甲辰日第三局　干上子
课体：涉害，间传，悖戾，闭口，励德。
课义：屈尊就财，末午助来，六阳俱备，申虎尤乖。
解曰：辰为日财，日往加之，是屈尊以就财也。末传午火又助起初传之财，似乎财不可胜用矣。然课传六阳俱备，利于公用，不宜私有。况中传申乘昼虎，脱财之气，生身之灾，尤为乖戾，不可不慎也。
断曰：涉害之卦，迟疑不定，退逆间传，事多阻隔。于虽生气临干，夜将白虎，变为败气。若贪戌财，引入鬼脱之乡，必人先以利饵，后却为害。宅上空亡，须防耗失。虎临干鬼，必见灾，元武发用，亦名闭口，凡事不孟告人。
天时：阴晴不开，得风始霁。家宅：贫耗，又主有忤逆潜逃之事。功名：孟成中阻。求财：得失相半，主有人暗中相助。婚姻：不宜，亦不成。胎产：胎坐长生，胎安而产不利。疾病：不能言语，昼占凶，辰月占主出血。失脱：见者不说，贼人自投网罗。出行：主有阴私逃避。行人：即来。争讼：财贿入官，彼此皆损。兵战：利用虚声慑敌，乃搜捕奸细。坟葬：当发，挂名空职，或佐贰前程。
毕法云：权摄不正禄临支，虎临干鬼凶速速，闭口卦体两般推，末助初兮三等论。订讹云：戌午火局，中间一申，反成克象，故名悖戾。凡占寅日，方有克应。中黄经云：白虎天后与蛇，克日须当病转加。

甲辰日第四局　干上亥
课体：蒿矢，元胎。
课义：干虽乘亥，切勿自怠，病苏讼宽，其忧尚在。
解曰：甲虽得亥之长生临于日上，不可自足而怠忽也。初传申鬼，昼乘白虎，病讼得此，为像甚凶。幸亥水窃金面生干，中传复能克制，得以苏宽。然元胎卦，四生恋生，恐难杜绝，其为忧患，未尽脱然也。
断曰：蒿矢之卦，虽曰祸福俱轻，事在远而无畏。然申金发用，加以昼虎，则为矢带金镞，凡事忧在西南。贵人在支，可以墓虎脱鬼，解释冤仇。若夜占则为破碎，家必不完。惟仕宦逢之为催官符，寅年月必见迁擢。
天时：夏占雷雨，冬占冰雪。家宅：防有口舌，忽然而来。功名：禄空防罚俸，寅月占利。求财：财神闭口，求官无路。婚姻：卦名解离，大有不利。胎产：主生哑儿。疾病：主禁口或咽肿，巳酉月见脓血。失脱：见者不肯言。出行：不利谒贵，利于莅任。行人：在路，有虚惊。争讼：贵人闭口，不肯排解。捕获：在南方，近西向东，井边有唱歌牧羊者。兵战：未见得利。坟葬：主西北方，防水淹及盗损。
毕法云：夫妇芜淫各有私，虎临干鬼凶速速，闭口卦体两般推。课经云：日上辰生，初传申鬼，转生亥水，为不幸中之幸。袖中金云：第二课发用，乃日上两课自战，作事无力。神应经云：干克支上丑，支克干上亥，名解离卦。

甲辰日第五局　干上戌
课体：涉害，炎上，斩关，狡童。
课义：初遭夹克，三传盗日，赖子相制，其象夜吉。
解曰：戌作初传，既为日财，复乘六合并临，名曰夹克，不由己用；况三传火局全盗日干之气，但见其损，不见其益，所赖者宅上子水，足以制火之脱而生日干；又夜将乘青龙，其象反为吉也。邵南此卦，取子水比日发用，三传水局生干主吉。
断曰：涉害之卦，局合炎上，占事多历艰难，占人过于刚急。日上发用，坐于空乡，凡百谋为，少成而多变。外合而内暌。况斩关为奔逃之象，狡童有邪僻之私，三传火局，脱干生支，戌财遁庚，内藏暗鬼，占者不可不慎。
天时：求雨未雨，求晴不久。家宅：子加辰乘蛇，防妇人哭泣，戌加寅乘合，防奸丑不明。功名：不足。求财：只利索债。婚姻：防媒妁相欺。胎产：胎安，产利。疾病：主脾虚肝气旺，宜作福。失脱：难获。出行：宜避难远逃。行人：子午日可到。争讼：先发者失利。捕获：北方水次。兵战：大利，但防粮草不给。
毕法云：初遭夹克不由己，后合占婚岂用媒，合中犯煞蜜中砒。三车一览云：火局脱气，而反生干上财神，名为取还魂债。又三传脱干生支，亦作屋广人衰论，余占皆我衰他旺之象。曾门定章云：六合者天之私门，天后蔽翳奸邪。寅克戌，又为强逼，下贼其上，过在女人。

甲辰日第六局　干上酉
课体：知一，四绝。
课义：去煞留官，仕宦欣欢，常人值此，灾祸多端。
解曰：甲木以酉为官，以申为煞。今申被午克丑墓，全然无气，止留日上官爻。仕宦占之，定有迁擢之喜。常人最畏官鬼临身，倘值此卦，须忧病讼相缠。日辰上互见朱勾，初传又乘昼虎，总为仕途所欣，常占所忌。
断曰：知一之卦，五行皆临绝地。恩中有害，绝处逢生。三传递生，官鬼临日，主有人推荐，大利功名。长生临宅，交车相合，凡事得人扶助。当舍近就远，勿惮艰辛，自然前程亨泰也。秋冬占之更吉。
天时：晴多雨少。家宅：亥加辰，昼将朱雀，主小儿哭泣之事。功名：先难后易，秋冬大吉。求财：迟而有得。婚姻：可合，稍有刑克。胎产：胎神临绝，利产而不利胎。投谒：和好中恐生不足。疾病：虚弱难愈。失脱：防捕役受赇纵贼。出行：宜近出，不利远行。行人：在路，子日到。争讼：宜和解。兵战：防损并防马病，秋占吉。坟葬：长生在支，庆远流长。
毕法云：交车相合交关利，合中犯煞蜜中砒，宾主不投刑在上。心印赋云：胜光临亥为德乡，婚姻有象不相当，立名四绝病人已，结绝旧事可消详。又云：午加亥上见极阴，胜光为火火为心，心神荧惑生疑虑，纵疑灾害不相侵。

甲辰日第七局　干上申
课体：反吟，绝胎，孤辰。
课义：善者既陷，恶者浪荡，所举百事，无些影响。
解曰：寅为日之德禄，虽在初末，而值旬空。申为日之鬼煞，虽临日入传，而坐空地。是善者不能为善，恶者不能为恶，善恶俱无实也。卦体反吟，日上阴阳，尽归空陷。辰上魁罡，来去无常。虽孟举事，何所据乎。
断曰：反吟无依之卦，格合元胎，课名四绝。事主呻吟反覆，迟滞无成，暗昧不通，徒劳罔济。况禄马官星，皆临空绝，以求荣福，何异捕风捉影。惟宜解散忧愁，及利九流方外耳。寅年月占之，庶望有成。
天时：晴雨无常。家宅：不宁，防有阴私。功名：寅年亥月吉，余无成。婚姻：反覆不成。胎产：防系鬼胎。求财：徒劳无得。投谒：不遇。疾病：新病即瘥，久病不吉。失脱：系宅中奴仆所窃，移远就近可获。出行：改期。行人：主未动身，或将至复他往。争讼：解散。兵战：大利。坟葬：东南方近孔道，或河津处佳。
毕法云：昼夜贵加求两贵，来去俱空岂动移。课经云：支上戌财生干上申鬼，又戌旬遁庚作暗鬼，大不利谒贵求财，即生灾祸。斗魁乘六合临辰，亦名斩关。如占时发用者，名动中不动，寻远在近处，兼中末空亦然。如初见太岁，中末见月建或日辰，亦名移远就近，将缓为速。

甲辰日第八局　干上未
课体：涉害，度厄，寡宿。
课义：干禄告免，家h内战，传墓入墓，行人立见。
解曰：寅为干禄，然上遭墓覆，下受酉克，是为仰丘俯仇，虽发用而不足恃也。宅上神克初传，因而递克，是为三传内战。况中传未既来墓，岂宜末传子水，复入于墓乡乎。凡占不宜，惟占行人，可立见其至耳。
断曰：涉害之卦，三下贼上，又名度厄。事涉艰辛，情多乖隔。所喜德禄驿马发用，然值旬空，又中末传墓入墓，凡百谋为，俱难成就。况孤辰有别离之象，龙战有乖戾之虞。进退更张，全无定著，在占者见机趋避而已。
天时：阴晴不定，有风。家宅：防有窝犯斗讼之累及火灾。功名：防为有势力者所扼。求财：当前而不得取。婚姻：不合。胎产：主生女，或私孕。疾病：主脾胃或口齿，新病愈，久病凶。失脱：贼自内出，捕者不力。出行：傍徨不定。行人：立至。争讼：理虽直，防遭曲断；事虽小，恐化为大。兵战：防失众心。
毕法云：传墓入墓分憎爱，害贵讼直遭曲断。课经云：未贵为墓覆日，丑贵又受寅克，子未相穿，凡占多弄巧成拙。如识时去就，庶无大害。又秋占未为关神，临干入传，遁作旬丁，更凶。又寅加酉禄作空亡坐克方，夜占乘虎，病必绝食。指掌赋云：三下贼为长度厄，越海无舟楫之形。

甲辰日第九局　干上午
课体：蒿矢，润下，励德。
课义：笑里有毒，鬼贼满屋，末助初传，午畏水局。
解曰：申子辰三合，而内课寅午戌，各与之相冲，是为笑里有毒也。申为日鬼，临宅发用。辰为末传，元武并乘，是鬼贼满屋也。末助初以克干，全赖干上午火相救，而全水之局，又来克之。水虽生干，而反克干之救神，终不离合中犯煞之意。
断曰：蒿矢之卦，申金发用，即为有镞。虽曰祸福俱轻，而为力稍重矣。三传合润下之局，甲木逢之，重重助益，谋事宜必有成。惜乎干上空脱，末助初克，又且合中有冲，鬼临宅上，未见全美。午火受制，子孙不利。
天时：雨多晴少。家宅：贫耗不宁。功名：夏月昼占吉，不利微员。求财：防能生灾作祸。婚姻：和合中有刑冲。胎产：胎坐长生，占孕安，占产不利。投谒：防遭贵怒。疾病：主虚脱，日德空亡，尤不利尊长。失脱：家中小儿所遗，在北方寻。出行：有事复返。行人：舟行即至，陆行有阻。争讼：彼此耗财，财多者胜。捕获：贼在西方七十里，道旁近水。兵战：昼占吉，夜占不利。
毕法云：合中犯煞蜜中砒，人宅受脱俱招盗。课经云：辰为日财而上乘申鬼，是为危中取财，况辰土助申克干，为教唆词讼之人，故取财必致官非也。指掌赋云：贵人临卯酉，分前后为励德，庶人吝而君子亨通。

甲辰日第十局　干上巳
课体：重审，元胎。
课义：宛转益己，不利于彼，家宅动摇，忧变为喜。
解曰：申为日鬼发用，似乎可忧。殊不知申生亥，亥复生寅，宛转相生，适足为益于己也。寅克辰土，故独不利于彼。未乃干墓，又遁旬丁，以临宅上，主动摇不安之象。申先克日，而后迤逦相生，非忧变为喜而何。
断曰：重审之卦，三传皆孟，格合元胎，事多不顺。隐而未著，远而难通，守正则亨，妄为取咎。又神将内战，必因争夺生灾。夜占尤有惊恐，惟喜三传递生。官文禄马，无不入传，犹嫌寅落旬空，必得寅亥月占，方为全美。
天时：雨中时见日色，出旬始晴。家宅：不宁，防阴小作耗。功名：亥月昼占大利，得人扶持之力。求财：得失相仍，且防有祸。婚姻：昼占吉，恐未能即成。胎产：防损。疾病：渐愈。失脱：主有势家隐庇。出行：考试赴任俱吉，余不利。行人：占弟兄即至。争讼：多虚费，先难后缓。捕获：盗神是未，乃在西南方，有职人员家。兵战：宜慎。
毕法云：三传递生人举荐。三车一览云：日干生其上神，昼乘太常，上神又生天将，亦为脱上逢脱。又未加支，四月占为月厌飞廉，亦为天日煞。乘旬内丁神，如占人未为本命，必宅中怪物现形，或夜多怪梦也。

甲辰日第十一局　干上辰
课体：涉害，间传，斩关，赘婿，狡童。
课义：午火可赖，事不出外，财自然来，昼占可畏。
解曰：申为日鬼，又乘昼虎，其势甚凶，赖得午以制之。三传循环，不离四课，故事不出外也。辰财临干，是为自然上门。但六合并临，与日夹克，财虽来而不由己用。若昼占助起末传虎鬼，能无畏乎。夜将子虎冲支，家宅亦有惊怪。
断曰：涉害之卦，顺进间传，凡事必多间隔。辰午申为登三天之课，事干天庭，仕宦必登高位。常占不吉，又格合斩关。贵登天门，罡塞鬼户，六神藏而四煞没，利于逃灾避难，秘计阴谋。赘婿有依人之象，狡童防不正之私。
天时：主得甘霖。家宅：昼占吉，有喜事。功名：利于显者，不利小位。求财：迟得。婚姻：主作赘婿，夜占不吉。胎产：防有惊恐。疾病：见凶有解。失脱：难寻获，逃者难追。出行：利避难。行人：有阻。争讼：必至上达部院，然终有解。兵战：宜行诡道，勿追败兵，恐有诈。
毕法云：罡塞鬼户任谋为，后合占婚岂用媒。课经云：春占酉将未时，日辰用神俱旺相，上乘吉将，为三光课。笔尘载越王谓范蠡曰：今三月甲辰时加日i，孤还故乡，得无后患乎。蠡曰：大王勿疑，直视道行，越将有福，吴当有忧。按三月甲辰酉将加未，乃斩关课，大利逃亡也。

甲辰日第十二局　干上卯
课体：重审，进茹，六仪，升阶。
课义：静则有旺，动遭罗网，昼卜亡财，夜迎盗党。
解曰：甲上乘卯，辰上乘巳，静则守其旺地，人宅俱宜。若一妄动，即成罗网，又为阳刃，及生灾祸也。昼占虽遭夹克，而勾陈助土，青龙吉将，不过亡财而已。夜则巳午上乘蛇雀，皆脱干气，是往与盗党相迎也。
断曰：重审之卦，顺进连茹，宜静守不宜动作，喜旬仪发用。午为正阳，有泰阶之象。从辰巳升之，可以观光利用。惜初传坐空，干上又值旬空，凡有所占，都无诚实。又空财引入盗脱之乡，占者宜安心守分，自获亨通。
天时：占雨雨少，占晴晴迟。家宅：防有口舌文书之事。功名：待时。求财：财空日脱，反防耗失。婚姻：媒妁无力，不成。胎产：胎旺，昼占防损漏，夜占主生女。疾病：主虚脱，不进饮食。失脱：难寻。出行：宜止。行人：先有信至。争讼：耗财，消释为宜。兵战：我虚彼实，宜坚守。
毕法云：所谋多拙遭罗网，脱上逢脱防虚诈，初遭夹克不由己。课经云：干上卯，初传纵见财爻，必心多退悔，懒去取财，恐争夺也。又辰加卯，昼夜将皆六合，夹克其财，财必他费，或妻常有病。纂要云：透关格会成火局，常人喜占，仕宦却忌。集义云：年命在卯，名天罗自裹。

乙巳日第一局　干上辰
课体：伏吟，斩关，六仪。
课义：叠遇天罡，身动难康，夜被神挠，幸免残伤。
解曰：天罡临日两课，又作用神，是叠遇也。日干主身，身必摇动，难以安矣。申为日鬼，夜乘天乙，当有神o作祟，必祈禳而后安。幸有中传，与支上之巳，刑克申金，更得六合卯木，亦足制贵人丑土，可免伤残之患也。
断曰：伏吟之卦，天地未发之象。利于安静，不宜妄动。然天罡主乎变动，临日发用，格合斩关，决无安居之理。勾陈并乘，又主稽留争斗，屈折不伸。占者除奔逃患难之外，每事以退为佳，惟仕宦占之则吉。
天时：兴云致雨，亦有风雷。家宅：宅吉而人不安。功名：田土之职可望，或纳财得官。求财：恐致争夺生灾。婚姻：不宜。胎产：女胎迟产。疾病：主脾胃之症，不利占父母。失脱：虽近难寻，逃者远去。出行：有碍，不能顺利。行人：将至。争讼：必因争财起衅，或缘妻妾。捕获：不出邑里，在西北方。兵战：宜慎。
毕法云：宾主不投刑在上，鬼乘天乙乃神o。课经云：辰财发用，又勾陈并临，亦名稼穑。辰属自刑，中传取支，名杜传格。事主有阻，当别寻枝节。指要云：失物不远，访人不出，病主不言语而呻吟。心镜云：虽系伏吟，交车相脱，主彼此有相赚之意。

乙巳日第二局　干上卯
课体：元首，退茹，不备，蓦越。
课义：空禄为初，中末仍虚，所谋无效，进步徐徐。
解曰：卯为日禄，临日发用，似乎可取。然值旬空，何益之有。况中末皆空，所谋之事，必无成效也。但退茹空亡，反宜进步，徐徐俟之，当有改图耳。原本以遥克之辰为初传，今改定。
断曰：元首之卦，逆退连茹，一上克下，虽曰正大光明，事多顺利。然四课不备，三传皆空，空禄临身，斗罡临宅。身宅不宁，行止未决，宜乘机观变，徐以待时。干加支，贪辰土之财，却被支脱，支又传干遇空，所谓费有余而得不足也。
天时：风云雷电，空作雨势。家宅：贫而不宁，时有争斗。功名：无中生有，终无实际。求财：合伙营生，防归消折。婚姻：不成。胎产：占胎不实，占产立下。疾病：新病即愈，久病不宜。失脱：东南方可寻。出行：改期。行人：立至。争讼：空中楼阁，旋归消解。捕获：昼在西南，夜在西北。兵战：宜以退为进。
毕法云：空空如也事休追，脚踏空亡进用宜。课经云：初禄既空，末值蛇虎，乃前后逼迫难进退也。断验：癸丑生人，己卯年戌将占宅，曰：卯来赶日，宅不容人。卯为空禄，寅为兄弟，课中不见父母，勾陈临宅，必同气相争，以致父母离居也，皆验。

乙巳日第三局　干上寅
课体：重审，间传，极阴，蓦越。
课义：四课俱空，万事无踪，昼病不食，夜卜则凶。
解曰：寅卯旬空，子丑坐空。日辰上阴阳神俱空，所占万事皆无踪迹。癸丑发用，是名闭口。昼占乘蛇，占病者止于不能饮食而已。若夜占则白虎乘财助鬼，其凶更甚。盖蛇尚能克鬼，而虎则党于鬼也。
断曰：重审之卦，逆退间传，为极阴之象。事多不顺，人心疑惑，进退乖离。况卦体全空，用神坐陷，主彼此恍惚，纯属虚声。又旺禄临支，为宅所脱，未免虚耗百端。若占灾患惊忧，亦归消解。总之动不如静，坐胜乎行，毋妄营求也。
天时：始有风电，继以寒阴，旋皆解散。家宅：主因买宅，以禄偿债，或因喜事多耗。功名：虚声无实。求财：无实际，有虚惊。婚姻：不吉，亦不成。胎产：女胎不实，占产立下。疾病：主噎隔失音，久病大凶。失脱：主阴人所盗，物散难追。出行：不成行。行人：亥日动身，卯日至。争讼：主争空财，彼此虚耗。捕获：昼占西南，井边有狮，夜占正西，女人哭泣。兵战：虚张声势。坟葬：上有空树，下有蛇穴，不吉。
毕法云：权摄不正禄临支，空空如也事休追。观月经云：四课无形，事不出名，纵然出名，也是虚声。又干禄加支，却被支脱，必因盖屋，以禄偿债。指掌赋云：丑亥酉为极阴，如月隐西山，言三传皆是夜方，不见光明也。

乙巳日第曰局　干上丑
课体：重审，稼穑，游子，闭口。
课义：满目财喜，不偿所费，昼虎墓临，闭口无畏。
解曰：日上阴阳神以及三传，满目无非日财，若可喜矣。然传财太旺，反致亏损。丑既旬尾，戌遁庚鬼，未遁丁神，财虽多而不偿所费也。未为日墓，昼虎临之，诚为凶象。然能闭口谨言，以俟丑上蛇冲破，以凶制凶，可无畏也。
断曰：重审之卦，三传皆季，局合稼穑。重审多不顺之情，稼穑主艰难之象。况旬丁居末，马见支阴，又合游子之格，主身心摇动，踪迹飘零。闭口临干发用，亦主有怀莫白。支乘空生，又值六害，宅亦虚危。
天时：阴湿而无雨。家宅：朱雀乘寅，主有口舌文书，事防到官。功名：财旺生官，或以人赀致位，但不利于终。求财：虽多难取。婚姻：有阻。胎产：防生哑儿，或产母失音。疾病：主脾疾不食，难愈。失脱：远去，难获。出行：远游四方，飘蓬无定。行人：思归未得。争讼：主为财起讼，不辩自明，多词有咎。捕获：昼占在南方驿地，夜占在东僧道家。兵战：宜屯田守备，不利攻取。
毕法云：传财太旺反财亏，闭口卦体两般推。占诀云：旬尾加旬首，财作闭口，与禄作闭口食神空亡同论，大不利占病。订讹云：游子丑戌未为阳传阴，主在外思归。丑加辰为破游，传值墓神煞害，冤家逼迫，值合龙戏驿，万里奋飞。

乙巳日第五局　干上子
课体：蒿矢，从革。
课义：末助初鬼，尤赖蒿矢，俯丘仰仇，化合为美。
解曰：子为昼贵临干，而末传丑财，助初传之酉鬼，以生子水，是谓引鬼为生。尤赖蒿矢无力，虽遇金有镞，在第四课遥克，更无力也。况酉鬼坐丑之墓，临巳之克，为俯丘仰仇，不能为害。则三合成局，适足为美矣。
断曰：遥克之卦，局成从革，虽曰凡事无力，祸福俱轻。然祸中隐福，害里生恩。目前主有虚惊，过后渐逢好境。鼎新革故，苦尽甘来，贵循理守分而已。
天时：先燥后雨，变歉为丰。家宅：主妻有喑□之疾。功名：先难后易，得人扶助。求财：不求当自来。婚姻：迟合。胎产：主女胎，防□。疾病：迟瘥。失脱：勾克元可以捕获。出行：东北方吉。行人：主军役吏人，蓦然至门。争讼：用财者胜，得贵人扶持。兵战：连和。坟葬：可发贵。
毕法云：众鬼虽彰全不畏，贵虽坐狱宜临干。指掌赋云：酉巳丑为操会，已过受时岂失宜。指南：丁卯年辰将，占兄弟乡试曰：蒿矢见金，如箭有镞。朱雀翱翔，贵临贵位，必得两贵周旋推荐，兄弟二人皆中。午命者在前，亥命者在后。榜发果验。冲虚子经论云：巳来酉上，乃是配字，如逢恶煞恶将，必主配军。

乙巳日第六局　干上亥
课体：重审，四绝。
课义：仕宦畏逢，常人免凶，夜休投贵，昼稍中庸。
解曰：申乃官爻，今居末传，初午克之，中丑墓之，是为无气，仕宦之所忌也。常占则为讼宽病减之象，可免乎凶。夜贵入墓，投之岂有所益。昼贵临巳，虽得三传递生，但冲初用而克宅神，犹不失为中平者也。
断曰：重审之卦，利下不利上，宜后不宜先。虽发用脱干无力，然渐次而进，自近及远。虽迟有成，昼将贵人临支。虽克支而实生干，干又上临长生，凡占皆宜坐守，自尔称心。
天时：晴雨相间，晚种得利。家宅：好交贵客，必致耗破。功名：迟吉，主众人推荐。求财：利息轻。婚姻：迟合有喜。胎产：胎神临绝，占产立下。疾病：主心疾，迟愈，无妨。失脱：可得，逃亡自归。出行：宜投谒贵人。行人：归迟。争讼：得贵调解。捕获：贼在西北，是军吏之类。兵战：我胜。
毕法云：三传递生人举荐。课经云：干生初恩也。初生中，中生末，末却克干，是为恩多怨深。古鉴：庚戌生人，戊申午将占讼，曰：本是四绝，不意亥子又来生日，绝中得起。子为乙母，财临子孙，主得母家产业。申为乙祖，丑为申墓，应筑作祖坟。本命庚戌，亦墓于丑，故已亦作生圹于旁。申为僧，见贵人，生子当作大善知识，后一一皆验。

乙巳日第七局　干上戌
课体：反吟，无依，元胎。
课义：昼虎防脱，亥水难托，夜被欺诈，奸私见约。
解曰：初末巳乘昼虎，脱干之气，占人必有虚弱之患。全恃亥水长生，冲克制之。无奈火胜水少，又被干上戌土来克，自救不暇，难以托庇矣。夜占初末乘元，神脱将盗，焉免欺诈之弊。况与中传之六合，相比为奸，如私约也。
断曰：无依之卦，四绝元胎，反覆呻吟，伏而不通之象。加以魁罡临于日之两课。巳亥冲击，夜元昼虎，仇恶相攻，风波百出矣。干上财乘庚戌，昼夜雀神，止可以财献纳，不利商贾营生。如孟问财，必滋口舌。
天时：雷电风雨，顷刻万状。家宅：防有奸私惊恐之事，又巳虎主木器，上有锁损。功名：反覆无成。求财：财或自来，得之恐生口舌灾咎。婚姻：不用。胎产：胎动不安。疾病：主胎病，或小儿咽喉之症。失脱：昼占逃者远去，夜占失脱重叠。出行：不利舟车，既出复回。行人：立至，又复有事他往。争讼：中立无患。捕获：昼在西方，有妇人作合；夜在西北，有孩子作合。兵战：宜慎之。
毕法云：将逢内战所谋危。纂要云：反吟巳亥，巳多主改动，取索财物文章事。又反吟四孟，为绝元胎，蛇惊虎伤，见皆不利。指掌赋云：将克神为外战，灾自外来；神克将为内战　祸由内起。中黄经云：马见巳亥在路岐。

乙巳日第八局　干上酉
课体：重审，寡宿，励德。
课义：克身墓宅，昼传夹克，动意难已，凶里财得。
解曰：乙克于酉，巳墓于戌，主身灾而宅昏也。昼占三传皆受夹克，万事不能由身。辰上河魁为斩关，中传未为旬丁，动摇之象，自不能已。酉寅未子，皆从干上迤逦克去，如依倚酉之官势而取其财，非凶里得财而何。
断曰：重审之卦，事多不顺，三传递克，必有众人欺凌，以下犯上之象。干支上神六害，彼己怀猜。寡宿发用，主有别离。夜占空上逢空，尤主无成，方外占之则吉。
天时：先风后雨。家宅：主昏晦，防奸私。功名：先难后利。求财：恐致灾咎。婚姻：不合，合终乖异。胎产：占胎防损，占产甚易。疾病：见凶有解。失脱：系文书之属，申日获。出行：先涉惊险，后得利益。行人：先有信来。争讼：先负后胜。捕盗：当是本家奴仆，或西方僧道之类。兵战：防众心不附。
毕法云：三传递克众人欺，夫妇芜淫各有私。课经云：干上酉被巳克，支上戌被乙克，乃干支互克，为解离卦。指南：己巳年戌将，一官占出差，曰：禄临戌上，似当得北差。然守土论禄，钦差论马。今驿马长生居午，必得南差。曰：明日拈阄，先后孰利。答曰：后拈利，盖初中空亡，末见贵人生日故也。明日果他人先拈，得大同解饷。而此官次拈，得九江钞关。

乙巳日第九局　干上申
课体：重审，从革。
课义：交合虽逢，鲜克有终，夜占散祸，昼卜屯凶。
解曰：辰与酉合，巳与申合，交车相合，交关则利矣。但申酉比而为鬼，以克日干，故为鲜克有终之象。夜占天将，蛇火克酉，龙木克丑，元水克巳，全局受制，且贵德临身，足以散鬼之祸。昼占则将受神克，且纯金带虎，其凶愈甚也。
断曰：重审之卦，局合从革，先天后革，有阻隔艰难之象。金局克干，众人欺侮。夜占虽可消凶，而格合狡童，须防奸慝。昼夜贵人，临于于之两课。幸干上所乘德神，纵有众鬼，全然不畏。讼宜告贵，病可求神。
天时：昼占燥旱，夜占有雨。家宅：昼占防有奸私，夜占防有惊恐。功名：主得人推荐，但中墓末克，防有后阻。求财：利以资财告贵，或纳粟求官。婚姻：不宜合。胎产：胎安产不利。疾病：夜占有解，昼占凶，尤不利小儿。失脱：勾神克元可寻。出行：利上官赴任。行人：即至。争讼：我得贵助，虽凶终解。捕获：昼占西南方，喜事孟宴；夜占正西方，女人有惊。兵战：宜和。
毕法云：交车相合交关利，合中犯煞蜜中砒，贵虽坐狱宜临干，鬼乘天乙乃神o。课经云：酉加巳发用，将得六合，亦曰三交课。指掌赋云：酉丑巳为献刃，远近俱被其伤。又云：末生中，中生用，名荣盛而多人推荐。

乙巳日第十局　干上未
课体：知一，稼穑，游子。
课义：携钱随鬼，纳粟偏宜，孟求平善，请祷神o。
解曰：三传皆财，生起支上之鬼，祸患必从宅中而出。若贪财无厌，鬼即随之。惟宜以财求贵，纳粟奏名，则为帘幕临宅，可显门闾也。占病为鬼天乙，必是家堂神像不肃。宜虔心祈禳，方获平善。
断曰：知一之卦，恩中有害，信中有疑。与人共事，和衷则吉。墓神乘丁，覆日发用。夜将塍蛇，至为凶恶，反赖中刑末冲，以杀其势。如年命在未，名为天罗自裹，其凶更甚。或年命上神有制，即不为咎。
天时：阴晦蒸湿。家宅：主家神作祟，或恶犬吠人，四月占有凶怪。功名：纳赀得官，或告贵得升擢。求财：灾随财至。婚姻：昼占可合，然终有刑克。胎产：胎临败克，防损。疾病：主脾症湿症，占父母病大凶。失脱：当于西南土中寻觅。出行：远游漂泊，遇贵得官。行人：流荡难反。争讼：主为田土之事，以财告贵得胜。捕获：贼倚势家，捕之无益。兵战：宜屯田固守。
毕法云：干墓并关人宅废：传财化鬼财休觅。纂要云：干上未，四月占，为月厌、大煞、天日、飞廉，况属丁神、墓神，若并临年命，为凶怪格。玉成歌云：墓神加日身灾滞。又云：日鬼加临辰两课，定然官吏到门庭。

乙巳日第十一局　干上午
课体：重审，间传，涉三渊。
课义：两贵虽值，俱不可恃，所费百出，住宅移徙。
解曰：夜贵发用，昼贵作末，两贵虽然相值，然申临午遭败，子入狱被克，俱不足恃。干上午，支上未，干支皆为上神所脱，故耗费多。未受午生，巳受乙生，宅脱人气，为宅旺人衰，作速迁移。
断曰：重审之卦，顺进间传，凡事始逆终顺，难中生易。虽涉渊见阻，勾留不遂，恼悔相仍。然动必有合，任其自然，终无大咎。墓临支上乘丁，如经商贩卖，必在彼处受人愚弄。孟弃难舍，孟求不得，所谓支坟财并旅程稽也。如占宅舍，必有怪物现形，梦魂惊悸。二月占之，尤为不吉。
天时：久晴后雨。家宅：贫耗不宁。功名：遇而不遇。求财：轻微。婚姻：可合，恐因娶而耗家。胎产：胎安，昼占可生贵子。投谒：不得力。疾病：虚损有救。失脱：时时不免。出行：近行安，远行有阻。行人：未至。争讼：宜和。捕获：昼在南方，夜在北方。兵战：将无权，防粮储耗散。
毕法云：支坟财并旅程稽，脱上逢脱防虚诈，两贵受克难干贵，罡塞鬼户任谋为。课经云：干上午脱，昼乘天空，名脱空神。凡占皆无中生有，全无实迹，不足取信也。又未加巳临宅，巳为塍蛇，亦为两蛇夹墓，主凶。指掌赋云：申戌子为涉三渊，当隐于山林。

乙巳日第十二局　干上巳
课体：弹射，进茹，不备，蓦越。
课义：泥弹化石，射之有力，止宜守困，前迫后逼。
解曰：弹射逢土发用，便为有丸。况未乘昼虎，中末俱金，是泥丸化石矣。四课虽远射之，必有力也。若贪此未墓之财，因而引入申酉鬼乡，为祸不浅。况退而逢空，进而被克，前后逼迫，岂不难乎。不如坐守得支加干，虽为脱气，犹有天将青龙六合，同类相助，亦能制鬼，可免灾殃也。
断曰：遥克之卦，顺进连茹，事多忧疑，进中有退。况四课不备，二阴争阳，未免伤于缺陷。财动生官，惟仕宦占之大为吉兆，常人遇此，必有蓦然之惊。辰临日脱日，主有虚耗遗失。惟宜甘心守困，不妄进退，斯灾去福生矣。
天时：忽风忽雨，有时晴霁。家宅：主口舌，自西南而至，忌留宾客。功名：大利，或因财而得。求财：快意，然防是非。婚姻：不吉。胎产：主生贵女。疾病：见凶，宜慎饮食起居。失脱：自己懒寻。出行：利东北，不利西南，宦游反是。行人：路有惊恐。争讼：为争财而起，重重见官。兵战：宜慎。
毕法云：传财化鬼财休觅，前后逼迫难进退。曾门经云：此射虎伤人格也。诀曰：猛虎来相害，张弓免祸殃，心忙手未稳，却把别人伤。指掌赋云：未申酉为回春，若午夜残灯，盖因东南之气减故也。

丙午日第一局　干上巳
课体：伏吟，元胎，励德。
课义：禄财及生，昼总无成，始如花锦，后若浮萍。
解曰：初巳日禄也，中申日财也，末寅长生也。乍看三传，如花似锦。岂知昼将巳乘天空，申乘元武，寅属空亡，好事无而恶事有。若萍梗之浮泛，讫无成就而已。
断曰：元胎之课，禄马交驰。若寅年月建占之，大是休征。但巳为破碎，而羊刃坐干支上，不无刑伤破耗。况伏吟自信，乃伏而未发之象。凡占动则滞，静则享也。末传逢空，凡事多无结束。
天时：四课发用纯火，大晴之象。家宅：长生落空，防长上灾，课得元胎，家中应有孕妇。功名：传中有禄有马，应主迁职改官。求财：干支同类，恐有争夺。婚姻：干支比和，男女和合，恐难偕老。胎产：胎上神属阳，主生男。疾病：症属心经，占父母病不吉。争讼：宅带羊刃，主有刑责。出行：旺禄临干，羊刃临支，末复逢空，家居胜于出外。行人：天罡加季，行人立至。兵战：宜进不宜退。
毕法云：宾主不投刑在上，旺禄临身徒妄作。课经云：伏吟卦六丙日，有禄有马，惟忌空亡。天官汇函云：天官临巳，主有水虫。勾陈临巳，为管钥神。若占囚禁，则有出狱之象。玉成歌云：德神动处吉相随。又云：伏吟举动心无遂，刚主行人到户庭。

丙午日第二局　干上辰
课体：元首，退茹，不备。
课义：脚踏空亡，休恋生方，向前一步，食禄荣昌。
解曰：三传虽是生气，但皆空陷，见生不生，不如无生。若恋生则脚踏空陷，凶不可言矣。惟进前一步，俯就支上旺禄，乃得荣昌也。
断曰：退茹之课，值空被脱，主有虚耗之事。魁度天门，又名不备。事多阻隔，亦未周旋。天罡临干，人难安享。日禄临支，官宜佐贰，或分俸家食，或因人成事。若孟独断独行，非其占矣。
天时：雨师退空，主晴。家宅：德禄守支，占宅甚吉。功名：退空猛力，庶得前程。求财：费力。婚姻：退茹，四课不备，不成。胎产：二阴包阳，孕乃成男，支上脱干上，占产必易。疾病：火症、齿痛、呕血，不妨。争讼：昼占勾空，夜占勾与干比，宜和。谋望：退空，则进有可图，但不无费力。出行：结伴同行，庶免阻滞。行人：驿马临门，即归。捕获：昼占贼在坤方酒饭店中。兵战：退无可守，宜进，攻其不备。
毕法云：权摄不正禄临支，脚踏空亡进用宜，来去俱空岂动移，魁度天门关格定。指掌赋云：卯寅丑联芳悔吝，须知否极泰来。精蕴云：卯寅丑皆空，占父母长上病最不吉，惟占子息病无畏。占讼理亏，必问官不肯主张，总缘生我者空亡故也。

丙午日第三局　干上卯
课体：重审，退间，极阴。
课义：生空变败，与人六害，夜贵惠财，昼贵难赖。
解曰：火生干木，而败于卯。今所生既空，止留败气，故变为败，况又与支上辰作六害乎。末传夜贵乘财，得拜贵人之惠。中传昼贵坐丑受克，不足赖也。
断曰：间退之课，事有疑阻，卦名极阴，利阴谋而不利公干。支乘实脱，干乘空生，凡事止有美名，终无实济。朱雀安巢，且闭口落陷。一切文书，占之不吉。末传贵财，克日上神。若逢旺相年月，当发大财。
天时：水爻坐克，浓阴无雨。家宅：干支上神六害，人宅不宁。功名：官爻坐克，青龙落空不利。求财：宜借贵人之财，营运可以得利。婚姻：夜占支上天罡白虎，女子性恶貌丑，且与干上六害，不宜成。胎产：干支上神六害，女孕，母恐不保。疾病：肾经受病，末传死酉，冲克干上空木主凶。谒贵：当于阴贵人家见之。谋望：事干两贵。出行：驿马投墓，未必果行。行人：未回。兵战：不利。
毕法云：空上逢空事莫追，彼此猜忌害相随，昼夜贵加求两贵。指掌赋云：丑亥酉为极阴，如月隐西山。壬髓经云：当门台土，出行有阻。纂义云：空来助力，仲春方吉。过此之时，更变不一。占验云：辰乘虎临支，主移居。

丙午日第四局　干上寅
课体：蒿矢，三交。
课义：四课无形，生如不生，遥克既陷，好恶无成。
解曰：寅卯旬空，亥子落空，四课无形也。寅卯俱生气，既系旬空，则不能生矣。亥子俱鬼，遥伤日干，而陷空乡，则不能伤矣，所以好恶皆无成也。
断曰：蒿矢之课，祸福本轻。况四课全空，毫无实像。唯宜解散忧疑，如望成事，改旬再谋可也。中传财坐鬼乡，末为羊刃，不惟事无成就，抑且伤财。经所谓费有余而得不足者是也。
天时：水爻落空，无雨。家宅：长上宜慎起居，财物不免虚耗。功名：官爻空陷，防有不测。求财：财见鬼乡，求之无益。婚姻：不吉亦不成。胎产：子母皆空，难保，无益。疾病：新病即安，久病难治。逃亡：往北方寻，难获。出行：未必成行。行人：耽恋淫u，未想回家。兵战：有失众之象。
毕法云：费有余而得不足，空空如也事休追。课经云：寅加巳夜将乘青龙，三月占，青龙乘生干之神，又作月内生气，主徐徐发福。所谓龙加生气吉迟迟也，惜是空亡，不能久远。曾门经云：三交相因，家匿罪人。玉成歌云：三交吉凶皆因内。纂义云：子加卯为用，夜乘六合，主奸淫口舌之事。

丙午日第五局　干上丑
课体：重审，炎上，u女，三奇。
课义：自墓传生，遁甲戊庚，得意浓处，掉臂长行。
解曰：戌者丙之墓，寅者丙之长生。三传戌午寅，是自墓传生也。以五虎元遁，则戌遁戊，午遁甲，寅遁庚，是谓三奇，卦之最吉者。但三合相会，而午丑相害，乃合中犯煞。凡事得意浓处，即当见机，掉臂而行可也。
断曰：炎上之课，光焰升腾之象。遁得三奇，更能化凶为吉。占者始虽抑郁，终必亨通。但交车六害，丑实寅空，且中传羊刃，昼乘白虎，害干上之丑，而末传又是空亡。宜知进知退，不可妄想贪多，自贻伊戚。
天时：火空则明，当是大晴。家宅：支上长生，将带龙合，春占主有财喜。功名：昼占朱雀画翔，帘幕入课，考试必中。求财：不宜贪多。婚姻：女性淫悍，不能齐眉。胎产：胎上神属阳，孕必生男，支上神临空，产必甚易。疾病：肝经受病，或头疼腹痛，新疾即痊。逃亡：斩关，必已远去。出行：陆路不吉，水路甚佳，俟旬空填实更佳。行人：天罡加孟，尚未启行。兵战：我实彼空，我胜于敌，但勾陈生元，将不得力。
毕法云：尊崇传内遇三奇，干墓并关人宅废，合中犯煞蜜中砒。纂义云：传来炎上又逢空，夏月占之妻妾凶。指掌赋云：戌午寅为就燥，行合中庸。要览云：戌乘天后临寅，奴婢逃失。

丙午日第六局　干上子
课体：知一，四绝。
课义：三传内战，昼占灾殄，告贵徒然，交关眷恋。
解曰：三传皆是下克，谓之内战。既内战矣，而昼占蛇鬼发用，岂能免于灾殄乎。昼贵入狱，夜贵坐空，是告之无益也。干支上神子丑相合，则眷恋之情，乌能已矣。
断曰：知一之课，事宜专一，不能两就。三传迤逦伤干，必有众口攒攻。本为凶象，喜干上子鬼作初，却生末传寅木长生，谓之引鬼为生。而支上之丑，又能救之，夫复何畏。但末传寅空，所忧者文书无力耳。
天时：神后临干发用，云浓雨小。家宅：用神与支冲克，若非移居，或主修造。功名：干支遇临官帝旺，爵禄峥嵘之象。求财：专心求之可获。婚姻：干支上神六合，可成而吉。胎产：二阳包阴，孕必生女，子与母合，占产不利。疾病：脾胃受病，难于速愈。争讼：干上子鬼发用，主胜客负。出行：水路佳。行人：人宅上神相合，可以即归。捕获：盗神是卯，在东方竹木丛中，近寺观，有舟车往来之处。兵战：捷音可奏。
毕法云：众鬼虽彰全不畏，制鬼之位乃良医。山阴道士云：丙日胎神在子，正月占，非妻孕则妾孕，乘元则主私孕，如空则鬼胎。课经云：丙日胎神在子，养神在丑，正月血支血忌皆并，养神克胎神，占产生速，占胎有损，十二月占亦然。

丙午日第七局　干上亥
课体：反吟，三交。
课义：守皆遇鬼，交互不美，壬子居中，仕宦宜矣。
解曰：干被亥克，支被子克，守之则皆鬼也。子又克丙，亥又克午，非交互不美乎。中传之子，旬遁得壬，官星最旺，仕宦得此为吉，常人岂其宜乎。
断曰：反吟之课，坎离交易，凡事反覆无常。午为羊刃，见于初末，喜子水克制，虽凶不凶。但夜占乘武，问财大忌。如求官见贵，须正七四十月，子午为天马方吉。
天时：水上火下，主雨，若久雨则反晴。家宅：昼占天乙克支，宅神不安，日鬼临支，宅有鬼祟。功名：雀鬼临干，防有弹劾。婚姻：干支上神交克，不可成婚。胎产：三传俱阳，干上属阴，孕当生女，干支比和，产迟。疾病：巳午加亥子为寒热格，主痨病或心疼，须防反覆。逃亡：夜占可获。失脱：赃物未动，中传制元，贼当败露。出行：日辰俱乘官鬼，水陆皆恐不宜。行人：夜占，先有信至。兵战：主强宾弱。
毕法云：鬼乘天乙乃神o，干支全伤防两损，夫妇芜淫各有私。课经云：亥加丙为明鬼，支上神遁旬内之壬为暗鬼。又支干各受上克，各坐克方，是为全伤坐克。常问必主病讼，如已见凶灾，反宜结绝旧事。心镜云：无依是反吟，逃者远追寻，守官须易位，结友也分襟，所为多重覆，占病两般侵。

丙午日第八局　干上戌
课体：六仪，斩关，比用。
课义：两蛇夹墓，凶灾可恶，干鬼临支，长生木蠹。
解曰：戌为丙之墓，昼夜乘蛇，而巳又为蛇之本宫，故曰两蛇夹墓，临于干上，凶晦之象也。干鬼临支克支，幸得天罡发用，制鬼破墓，庶为救神。奈末传寅木，复往克之，是凶灾在戌与亥。而戌与亥之得以肆行无忌者，诚在寅也。然则寅虽为干支之长生，宁非干支之蠹神哉。
断曰：旬首发用，名曰六仪。凡百谋为，我心实获。但中传酉财，昼占乘朱投网，恐因财而生祸。末传寅空，有始无终，必出旬填实，方为有济。
天时：水升火伏，亥鬼又克干支，必雨。家宅：昼占贵乘鬼坐宅，宅神不安，墓神覆日，人多昏晦；夜占朱雀入宅，恐有官非口舌。婚姻：干支上神，及龙后相克，不吉。胎产：干克支，凶。疾病：两蛇夹墓，应有积块，以致不救，或患头疯。争讼：干贵入狱，当被囚禁，恐难脱免。行人：朱雀入宅，主先有信。兵战：干乘墓，支乘鬼，主客皆凶。
毕法云：鬼乘天乙乃神o，两蛇夹墓凶难免。指南：二月戌加巳，有陈蔡两姓占推升总戎曰：先推陈，后推蔡，盖亥命属陈，辰命属蔡。今亥贵作官星临支，而辰阴发用，故知先推亥命者，而次及辰命者耳，果验。玉历经云：凡有求干，必至两三次方成。

丙午日第九局　干上酉
课体：重审，从革，斩关。
课义：两贵心灰，夜将助财，禄为破碎，宅惹尘埃。
解曰：昼贵临未，夜贵临巳，俱被下克，是以心灰。夜将皆土，助起全金，作日之财，似可贪也。其如巳禄为破碎，墓又覆宅，徒费经营，终归乌有，不过空惹尘埃而已。
断曰：从革之局，传财太旺，反致财亏。即有奇赢，亦横暴所得，非义取也。寅为长生，夜占带虎入墓，加以旺财来克，恐于父母不利。三合成金，俦侣不一，利于合伙营生。
天时：晴占则阴，雨占则晴。家宅：支上坐墓，昼带蛇，鬼祟作耗，人宅不宁。功名：昼占朱雀昼翔，帘幕临干发用，末传德禄递生，考试甚利。求财：可得。婚姻：财旺可联。胎产：胎坐长生，占孕吉，产不利。疾病：死神临干发用，支上墓神复作六害，甚凶。争讼：昼占官爻夹克，勾乘日解，临门可解。出行：宜结伴行。行人：朱临干发用，不日有信。兵战：戌乃墓神，酉复来害，利我不利彼。坟葬：穴情龙气甚旺，但恐费财消耗。
毕法云：两贵受克难干贵，彼此猜忌害相随，合中犯杀蜜中砒。课经云：戌加午是墓神覆宅，如戌为月将，却名太阳照宅，屋必向阳，事多吉庆。占验：子将加申，占睢州被围。曰：课传从革，刑干害支，春占金局，乃返射肃杀之气。戌命长生被克，全无化解，干乘死气，支乘墓神，又干支年命上神俱遭刑克墓害，被戮何疑乎，果验。

丙午日第十局　干上申
课体：元胎，比用。
课义：昼贵鬼魔，夜贵相过，财马入课，荐我者多。
解曰：亥为昼贵，乃日之官鬼，是鬼魔也。酉为夜贵，作财临支，必有阴贵相过而惠我者矣。干上申金发用，为财为马，又兼三传递生，荐我者岂不多乎。
断曰：知一之课，事多未决。六合乘马，自干上发用作财。中传官爻，末传长生，占官者百事咸宜。末寅虽被初克，却为明克暗助，大得攀援之益也。但寅值旬空，必须填实，方为全美。
天时：水坐长生，罡又指阴，必雨。家宅：人宅平安，但解离课，夫妻恐有反目。功名：帘幕出传，传又递生，考试必中。求财：远行经运有利。婚姻：不吉。胎产：胎上神阴，主女；胎神坐于死地，干支互克，产凶。疾病：肺经受病，干支比和，难愈。争讼：干支互克，六合发用，终当和解。出行：驿马则财，动则获利。行人：昼朱乘丁，夜朱入宅，有信。捕获：昼占贼在东南土窑中。兵战：胜负各半。
毕法云：夫妇芜淫各有私。课经云：干上申为解离课。占者如夫年立午上见寅，妻年立子上见申，乃上下互相克贼，天地解离，各有异心。指南：三月酉将加午，占真定城池安危。曰：初传财爻内战，又乘相气冲克空末，干支被两阴神所克，支又克支上神，主居民心散，兵马内变，左右献城之象。且末传寅为幽燕，初传申马冲克，燕京亦有他虞，俱验。

丙午日第十一局　干上未
课体：重审，间传，涉三渊，死奇。
课义：支马干丁，客主欢迎，鬼呼病者，动静无成。
解曰：支上申为驿马，干上未为丁神，丁马在课，其动也必矣。又午未巳申，交车相合，主客欢迎之象也。但中传戌墓，末传子鬼，如鬼在墓而招呼者然。占病不宜，静则为未所脱，动则引入墓鬼，或动或静，岂有成乎。
断曰：间传而进，事有阻滞。交车相合，彼此相投。但卦名涉三渊，必因财而动，以致昏迷，所谓利令智昏也。
天时：水爻坐克，密云不雨。家宅：日辰生合，人宅安宁。功名：官爻入墓，养晦之象。求财：不宜贪而多取。婚姻：天将不吉，婚非佳偶。胎产：胎神坐墓作鬼，占胎不安，子恋母腹，占产不吉。疾病：甚凶。争讼：六合乘马发用，有人讲和。盗逃：元武入墓，干上勾复制之，可获。出行：水陆咸宜，利有攸往。行人：驿马入宅即归。兵战：干上生支上，马作合临支发用，当有使来议和。
毕法云：初遭夹克不由己，后合占婚岂用媒。心镜云：天上三奇日月星，日为福德月为刑(日奇，月将也。月奇，月宿也。日出，则奸盗止，鬼神潜，恶兽伏，病者愈，故为福。月夜则奸盗不止，鬼神不潜，恶兽不伏，故为刑)。星是死奇为北斗，更互加之各有灵。加孟所生忧父母，临仲为身及弟兄。季上见之妻与子，并辰月内日应旬(奇加日，凶吉在旬内，加辰在月内)。岁上吉凶言一载(奇加太岁，吉凶在年内)，临死日照免危倾。

丙午日第十二局　干上午
课体：弹射，进茹，不备。
课义：午未禽财，妻妾怀胎，食伤治病，胃腕宜开。
解曰：从魁作朱雀，则为禽财。午未皆火，酉其财也，主有博斗之利。申为妻，丑加子为腹胎，故来意必占妻孕。三传重金，传财太旺。占病则因饮食所致，故治宜开胃也。
断曰：进茹之课，干支上乘罗网，虽名壮基，凡事静守则宜，动则变为网刃。遥克弹射，申金发用，支干及初，俱在合乡。而末传又助初财，凡占婚孕财帛，皆吉。
天时：火上水下，主晴。家宅：四课财神发用，交秋获财。功名：中传酉，昼夜将临朱贵，可白衣而入翰林。求财：传财甚旺，可得。婚姻：可成。胎产：胎上神属阴，孕女。干支相合，产迟。疾病：伤食淹缠。争讼：六合而官不见，宜和。出行：人宅相合，未能动身。行人：末传入墓，行人即至。盗逃：勾阴制武，可获。兵战：主利。
毕法云：所谋多拙遭罗网，全财病体难担荷。课经云：丙与午，本相邻近，上神又作六合，凡占主有变换。彼我共谋，神和道合之象。秘要云：丙午日干支同类，不宜问财，以比肩劫财故也。壬髓经云：三传皆财忧父母。指掌赋云：申酉戌曰流金，似霜桥走马。

丁未日第一局　干上未
课体：伏吟，稼穑。
课义：处静而动，奴仆休宠，夜嫁娶费，行人继踵。
解曰：初并干支丁神，共有三重。伏吟得此，处静而动。戌墓在末，恃势刑干。戌为奴仆，乘天后厌翳，故休宠之也。太常天后脱日，必主婚姻喜庆嫁娶之费。墓在末传，行人归速，不旋踵而至矣。
断曰：自信之卦，上乘丁神，占者有不能郁郁久居之象。但三传逼迫，全无和气，谋望未能如意。昼占当有宴会，夜占当有文书。若丑月占，太常乘月破，有孝服人，可以获财成事。武职人占更吉。
天时：伏吟有丁，阴晴不定。家宅：宅上不安，昼占有孝服，夜占防火烛。功名：守静安分为佳，妄动有损。求财：可得麦舟之赠。婚姻：传内三刑不吉。胎产：男孕产迟。疾病：病因伤食，翻胃吐逆，然可治。争讼：彼此不利。出行：三传不吉，动不如静。行人：先有信，不久当归。遗失：不出本家。捕获：不出邑里。兵战：彼我相当。
毕法云：任信丁马须言动。诀要云：日辰刑冲，事成恍惚。指掌赋云：三传纯子孙，不求财而财自至。玉成歌云：伏吟举动心无遂，刚主行人到户庭。

丁未日第二局　干上午
课体：八专，帷簿。
课义：四课四虎，受惊受惧，费力千般，未免如故。
解曰：四虎列于四课，其惊与惧，不可言也。初传空卯，乃日之败气，无中生有，经营可谓费力矣。然且不能行传，而复归于日上。则向之惊且惧者，其能释然于中乎，则亦犹然如故而已。
断曰：八专之课，事情专一。干支上神，俱属自刑。凡事谨饰，不可以无礼相干。旺禄临干，虽昼占乘虎，而受克于午火，复夹克于丙火，纵有可畏，不能为害。惟宜素位而行，自当丰亨豫大。
天时：课传皆火，大晴。家宅：旺禄临支自刑，昼占带虎，防有兄弟丧。功名：禄带白虎，守静方吉。求财：宜守本分，久后利益。婚姻：夫妻难免刑伤，不宜成。胎产：男孕，恐子母皆损。疾病：心经受病，恐入膏肓。争讼：两造相当，事当和息。出行：水陆皆所不宜。行人：不久当归。捕获：元武克勾，捕盗反有所伤。兵战：彼此相持，无分胜负。坟葬：支上午禄，带虎自刑，子孙当出武臣，不免刑戮。
毕法云：权摄不正禄临支，魁度天门关隔定，旺禄临身徒妄作。精蕴云：卯为旬空，夜占乘空，亦为空上逢空，凡事不能作实，仲春占之则吉。心鉴云：日值八专为两课，阴阳并值不分明，不修帷簿何存礼，夫妇占之总不贞。

丁未日第三局　干上巳
课体：八专，帷簿。
课义：破碎遁鬼，四马载起，昼将如逢，传皆陷矣。
解曰：丑为破碎，旬遁癸鬼而伤日干。中末干支，巳火四重，上乘驿马，其动不容己矣。然初丑陷于空卯，如逢昼将，巳乘天空，则三传俱陷，全无定踪。虽日夜奔驰，飘蓬萍梗而已。
断曰：八专之课，逆数发用，本自无中生有，又陷空亡，益无凭据。初传脱气，与支刑冲。昼乘朱雀，必因口舌而生文书。夜乘勾陈，必因土田而致争讼。
天时：传课皆火，大晴。家宅：主有动移之事。功名：干支中末，助初克官，防有丁艰黜落。婚姻：帷簿不修，不宜成。胎产：孕主男，产不易。疾病：久病甚凶，新病即愈。争讼：彼此两损。出行：游都乘丁马临干支，水陆俱须防盗。行人：丑日有信。捕获：昼占在正西，夜占在正南。兵战：失众须慎。坟葬：破碎发用，支上复乘丁马，主有移阡修改之事。
毕法云：空空如也事休追。课经云：天祸卦，立冬日是丁，前一日是丙，丙为金绝之末日。丙课在巳，丁日占事，未上见巳，是末日临也。观月经云：四立干上神，分明末日临；此名天祸卦，乖角竟相侵；火动烧人死，水临劫盗深；木因梁屋事，土动为争论；金则兵戈乱，闹处起衰声。

丁未日第四局　干上辰
课体：八专，帷簿，斩关。
课义：火生四土，夜将白虎，昼贵难靠，宅昏人苦。
解曰：一丁火而生四重辰土，夜乘白虎，其脱耗惊恐，何可当也。初传昼贵，又陷空乡，兼被寅脱，力绵难靠。支被墓，故宅昏；干被脱，故人苦也。
断曰：两课无克，是名帷簿不修。官贵空陷，夜占又被辰虎克制，利常人不利仕宦。天罡昼乘青龙，课合斩关，利于远行，当主西南得朋。初传虽财，中末子孙脱盗，求财不吉。德神夜乘朱雀，占音信必至。
天时：青龙升天，主雨。家宅：辰虎墓支，人宅不宁。功名：官星落陷，禄复逢元，难免折挫。求财：利远动求之。婚姻：支墓覆宅临干，不吉。胎产：占孕成男，占产子母皆防有损。疾病：病主遗漏风瘫，难愈。争讼：两败俱伤。出行：利有攸往。行人：德神发用，夜占乘朱，先有信音。兵战：宜守不宜战。坟葬：支墓覆支脱日，主多耗散。
毕法云：鬼乘天乙乃神o。指南：盛姓寅命辰将未时，占被逮进京，曰：盖因月将青龙，加临干支，勾陈生日，官鬼空陷，其事必辩雪，到京公讼自解也。又周姓占，亦得此课，曰：己丑命上见日墓，年乘三刑，与寅命相去甚远，乌能无罪，后周果赐死，盛以畔贼破城脱归。

丁未日第五局　干上卯
课体：元首，曲直。
课义：昼将脱干，好恶中半，勿恋传生，宜更宜换。
解曰：三传木局生干，昼将皆土脱日，赖有发用卯木克去，故曰好恶中半。但初中及干上卯木空陷，见生不生，反为败神，败则何可恋也，是以更换为宜。
断曰：传会三合，事关伙众。凡占顺利，始略有阻，盖曲直之义乃尔也。但三传不离四课，为回还格。事主循环，不能摆脱，生神既空，尊长不能见惠，贵德复陷，朋友不能相扶。虚誉沸腾，实情阒寂，
天时：三合主阴。家宅：人旺宅窄，却难迁移。功名：日德作官，夜与龙合，填实便佳。求财：结伴经运为佳。婚姻：官坐空亡，支受卯克，不能偕老。胎产：传课纯阴，孕乃成男，三合贵顺，产迟生易。疾病：胸胁多风，久难愈，新即痊。争讼：先发者胜。出行：课体回环，不能成行。兵战：客利主不利。
毕法云：空上逢空事莫追，眷属丰盈居狭宅。课经云：卯加亥，三传生日干而克支辰，是为人旺弃宅，主无正屋可居，纵然仕宦多是寄居，或孟逃亡，遂弃家室。照胆秘诀云：用空传复支与干，旧久重新废孟完。指掌赋云：卯亥未为先春，未萌先动非时过。

丁未日第六局　干上寅
课体：比用，孤辰。
课义：昼贵临罡，夜贵空方，寅纵生身，熟视不臧。
解曰：初传夜贵，投于绝而坐空。末传昼贵，临于罡而墓克。凡占干谒，皆为不利。干上寅木，虽是长生，奈系旬空，又被支墓，见生不生，熟视竟何益哉。
断曰：财神发用，贵德入传，龙乘生气加干，目下虽属旬空，出旬填实，财亦可取，贵亦可望。但三传酉辰亥，皆属自刑，或恐自心懊恼，弄巧成拙。惟当坦然任运，不急功利，斯无咎矣。
天时：昼占亥水夹克，夜占亥水内战，阴而不雨之象。家宅：龙合长生，临于干支，人宅y亨。功名：三传自刑，贵人入狱，禄遭夹克，被黜无疑。求财：难得。婚姻：干支相生比和，大吉。胎产：孕主男，产不易。疾病：肝胆脾胃受病，或目疼腹痛，久难治，新易瘥。出行：水陆皆可。行人：驿马入墓，未归。捕获：昼占于二十里外，土门擒之。兵战：客利主不利。坟葬：初年不利，后当发福。
毕法云：龙加生气吉迟迟。占验：戌将卯时占病，曰：此手足不举之症，课传全无一点生气。因日禄临绝地，驿马投墓乡。又行年游魂，子巳相加，合为死字。三传死墓绝，安能有救乎。何以知其病在手足？因卯加申，戌加卯，故主风颠发搐之症。然则坏在何日，曰：久病应在卯字，卯加申，申日子时当绝矣，果然。

丁未日第七局　干上丑
课体：反吟，八专，井栏射，励德。
课义：丁生四丑，凡占殃咎，四癸暗伤，惟宜闭口。
解曰：一丁火而生四丑土，盗脱滋甚，凡占多咎。丑遁旬癸，暗伤丁火，惟能闭口，可以免祸也。
断曰：井栏之课，卒属无依，发用巳为驿马。昼将乘空，丑乃破碎，遁癸作鬼，是明脱暗克也。昼占丑乘太阴，脱上逢脱，事防虚诈。若夜将则乘勾陈，共逢八土，忧事之来，岂一端哉。若年命在卯乘酉金，类成财局，或年月填实寅卯，可以制土泄水，主能化凶为吉。
天时：晴占则阴，雨占则晴。家宅：宅旺人衰。功名：不利。求财：寅卯生人利。婚姻：女命过刚不吉。胎产：传课极阴，胎上神阳，男子之祥，占产不易。疾病：病在表，主气促伤残，愈而复发，淹缠不断。争讼：原被皆伤。出行：马临绝地，干支逢破碎，不利。行人：马乘空临绝，在外受人欺诈，往来无依。兵战：利主不利客，寅卯日可以偷营。
毕法云：脱上逢脱防虚诈。课经云：丑加未，或未加丑，作年命日干者，占考试必中魁元。缘丑中有斗，未中有鬼，合而为魁故也。巳午加亥子，如或克日，为寒热格，主痨病。纂义云：年命在亥，主有血痢。巳乘天空，主病眼咽喉肿痛。

丁未日第八局　干上子
课体：比用，铸印。
课义：克干畏支，狐假虎威，略举动足，踏翻祸机。
解曰：子遁壬水，昼占又乘天后，并力伤干。赖有未土克害子水，不能伤日，故曰克干畏支。然则未犹虎也，丁犹狐也，止宜坐守，不利动谋。若丁神一离未土，即被子克，举足之顷，而祸机动矣，可不畏哉。
断曰：铸印之课，凶事利空，吉事忌空。盖破模走炉，凡事无成也。三传传墓入墓，主有晦滞。如遇卯年月占，则卯不以空论，乃腾骧王路，进职迁官之象。
天时：作雨势而不成。家宅：鬼合临支，人口不宁。功名：铸印乘轩，遇卯填实甚佳。求财：不利。婚姻：可成，但乾受坤制，妻必专权。胎产：男孕，恐防有损，占产必速。疾病：病主肾竭，卯年月占凶。争讼：鬼旺讼凶。出行：未必果行。行人：孟归而未果。捕获：盗神是未，当在西南方酒食店内，或是本家人。兵战：主利于客。
毕法云：须忧狐假虎威仪，两蛇夹墓凶难免。课经云：胎神临于干支，正月占，非妻孕则妾孕。如空乘死气，必是鬼胎。天官论云：巳乘天空加子，灶破惊人；子乘六合临支，主有邪魔鬼祟。子乘六合加未，当有树影入井，致人灾异。

丁未日第九局　干上亥
课体：重审，曲直，回环。
课义：昼将脱日，全赖传力，贵德三传，夜占何益。
解曰：昼将皆土，盗脱干气。幸赖贵德临身，会起木局，以克制之。如夜占太阴，乘鬼发用，中末空陷，何益之有哉。
断曰：曲直之课，先曲后直。干支上乘德贵，三传三合，凡占皆利。惟中末二传，旬空陷空，必须填实为妙。秋占则为真空，最为不吉。春占利于暗地托人，可以成事。格合回环，有心吴身越，不能奋飞之象。
天时：传课皆阴，水爻发用，有雨。家宅：贵德在宅临干，万事和合。功名：官鬼作德贵发用，大吉。求财：春占得人周助之力。婚姻：干乘官，支乘财，门户相当，但恐不能偕老。胎产：男子之祥，产亦安吉。疾病：病在头面，支上日鬼作贵，家神作祟，宜祷禳之。争讼：先曲后直。谋望：出旬可成。出行：回环课，不行，行亦中途即返。行人：贵德发用，得意而归。兵战：主客强弱相等，主有不利。
毕法云：鬼乘天乙乃神o，两贵受克难干贵，干支值绝凡谋决。课经云：子加申为胎坐长生，利占孕不利占产。纂要云：支干上临亥，皆是绝神，所谓干支值绝也，不宜占食禄事。干支相同，又为互绝，宜退换屋字，或兑替差遣，交代职任等事。

丁未日第十局　干上戌
课体：八专，帷簿，斩关。
课义：昼墓救应，不幸中幸，反伤夜贵，幸中不幸。
解曰：干支中末四戌，墓干刑支，诚为凶课，不幸孰有甚焉。然赖此以制鬼，反为救神，可谓不幸中幸矣。若夜占则又伤害贵人，非幸中不幸哉。
断曰：干支同位，是名八专，有八家同井，诸侯会盟之象。两贵拱干，德神发用，虽墓覆干支，而旬遁庚财，刑开丑中财墓，若求财则可取也。占者凡事重叠，忧喜再来。戌加未乘蛇，西南坟墓有惊。戌蛇临支，酉月占主有血光。墓神克贵，动必昏晦。
天时：水坐长生，有雨。家宅：墓覆干支，人宅俱晦。功名：成功异路，显擢士林。求财：宜得阴贵人之财。婚姻：帷簿不修，恐非良匹。胎产：胎上神阴，女孕，产易。疾病：腹痛脾泄，难愈。争讼：必见囚禁，方结。出行：只利家居。行人：未回，昼占有信。兵战：客胜于主。
毕法云：华盖覆日人昏晦。课经云：凡八专遇后合元入传，为帷薄不修。盖重门树塞，以限内外。讲堂设帐，以别男女。今阴阳共处，男女混杂，又遇阴私之神，乃门墙生茨之兆。占验：庚午年丑将加戌占，曰：此占必是显宦，盖发用官贵日德，而贵人又居岁君日禄旺位，非寻常之官。惜乎干支乘墓，禄马空陷，太阳入山，岂能久任乎。果一大冢宰，于次年而请归。

丁未日第十一局　干上酉
课体：重审，间传，凝阴。
课义：丁死于酉，破碎癸丑，两贵加临，事危闭口。
解曰：丁火死于酉，而丑又遁旬癸，作破碎克日，极凶之象。虽两贵入传，且见于干支之上。所谓遍地贵人，贵多反无依靠矣。破碎为闭口，临危谨言可也。
断曰：凝阴之卦，利小人不利君子，利私营不利公干。末助初财，主暗中有人相助。但干支皆乘自刑，虽化出德神，究为日鬼。人已交接之际，或恐因财起祸，或恐尚口启羞，致彼此各怀疑虑。惟占功名，不在此例。
天时：卦象极阴，有雨。家宅：酉财入宅，临干发用，兴隆之象。功名：贵人带德大利，帘幕日德朱雀并见，考试必中高魁。求财：宜得贵人之财。婚姻：良缘可缔。胎产：胎乘元后，恐为私孕，占产不易。疾病：肺家受病，淹缠难愈。争讼：重审课，当覆审。出行：往东方吉。行人：即有信。捕获：昼占盗神是辰，主大眉粗须，著黄衣，渔猎人。兵战：主利于客，然干支皆乘死酉，大宜谨慎。
毕法云：课传俱贵转无依，昼夜贵加求两贵，宾主不投刑在上。课经云：酉临年命日干，占试必高中。缘酉为幕贵，又为从魁也。指掌赋云：酉亥丑乃凝阴，而忧不可解。玉成歌云：昼夜贵入传共见，或同日德动高尊。

丁未日第十二局　干上申
课体：重审，进茹。
课义：得财失财，戌月怀胎，伤风肺喘，讼绝复来。
解曰：干支初中俱财，传入戌库，身旺财弱可求，财旺身弱反失，故为得财失财也。申者妻也，九月占生气在申，妻必怀胎。申为虎之本家，金属于肺，为火神夹克，故主伤风肺喘。连茹卦又末助初传，动止牵连，所以讼绝而复来也。
断曰：进茹之课，干乘天罗，支乘地网，谋为不免蹇滞。初传申财，夜占则夹克，昼占则内战。况传课皆财，旺则化鬼，须防因财得祸也。末戌乘后，临于死地。若占女人夙疾，必应增剧。凡占主旧事重新，蔓延不绝之象。
天时：财旺主阴。家宅：春夏占财喜，秋冬占人灾。功名：财旺生官，仕人最利。求财：得防复失。婚姻：妻财太旺，妇刚夫柔。胎产：女孕防堕，占产防病。疾病：病在肺经，秋占凶。争讼：结而复兴，经年累月。出行：水陆皆利，名利皆可，但须稍迟。行人：有阻滞，不久先有信归。捕获：夜占盗神是丑，在北方阴贵家。兵战：支生干上，干克支上，利客不利主。坟葬：德贵临墓，穴能发贵。
毕法云：所谋多拙遭罗网，全财病体难担荷，初遭夹克不由己，将逢内战所谋危。课经云：丑加子为腹胎，来意必占妻孕。如天盘之丑，落空坐空，占产则生速，腹空故也。占孕必损。玉成歌云：子丑相加事必成。

戊申日第一局　干上辰
课体：伏吟，元胎。
课义：迤逦不利，败也萧何，末助初生，成也萧何。
解曰：寅在末传，能成能败，故以萧何喻之。败者初克中，中克末，末克干。成则末助初传，而能生干也。
断曰：干支上下，交车相合。德禄发用，中传长生，末传驿马，明助巳火为生气。虽三刑互克，而一德足以消万忧。诸占y吉，凡事人来暗助。然能助我，又能克我，是为两面刀也。须开诚布公，乃为善用。课中城吏全逢，禄马交动，求官最利。但寅属旬空，春占方吉。
天时：火爻发用，大晴。家宅：课名元胎，家有妊人，干支生合，人宅安宁。功名：德禄临身，夜占龙官乘马，未仕者得官，现任者升转。求财：合本营生，春占则吉。婚姻：吉而难成。胎产：男孕产速。疾病：肺家受病，不妨，虽危有救。出行：驿马生德扶干，水陆皆吉。行人：夜占朱雀发用，先有信，旋当得意而归。捕获：不出邑里，当是健奴军吏。兵战：利客不利主。坟葬：支乘长生，上下六合，兴旺之地，且出长寿。
毕法云：交车相合交关利，宾主不投刑在上，上下皆合两心齐，三传互克众人欺。课经云：交车长生，大宜合本营生。纂要云：昼占三重白虎作长生，乃不幸中幸。夜占三重青龙作日鬼，乃幸中不幸。又云：六戊伏吟，三传递克，全无和气，不可作甲戊庚三奇。

戊申日第二局　干上辰
课体：元首，退茹，斩关。
课义：脚踏空亡，岂容退步，肯舍危疑，青云得路。
解曰：寅卯本旬空亡也，子丑次旬空亡也，故名脚踏空亡。墓神覆日，危疑甚矣。然退而虎鬼为害，三传空陷，几何而不蹈陷阱之中乎。惟舍危疑之墓，向前一步，既不罹祸，又得其禄，是青云得路也。
断曰：斩关之课，本为动象，连茹空亡，亦宜进取。禄居旺位，即为德神，进前一步，即可相逢。大宜勇力精进，慎毋因遁，以滋后悔。惟官爻值空，求官见贵，未遂所愿。若春占，或占人年命，及岁月填实，仍为吉象。
天时：火上水下，晴有小风。家宅：朱雀发用，防有口舌。功名：官空不利。求财：宜远动求之。婚姻：三传空，不成。胎产：二阴包阳，男子之祥，产速不易，却喜无妨。疾病：暴疾即痊，久病凶。争讼：未讼不成，已讼即散，不终讼也。出行：墓神覆日，昼占马带蛇，行未能果，且亦不利。行人：近出即归，远出未回。捕获：西方女婢家。兵战：三传空，不能如意。
毕法云：脚踏空亡进用宜，来去俱空岂动移。神定经云：辰戌作旬首，临年命日干，必中魁元，唯甲戌甲辰二旬有之。三车一览云：三传卯寅丑，皆作日鬼。幸遇鬼空，足可脱灾避难，不宜守旧。缘干上乘墓，宜于三传之外，向前觅禄也。

戊申日第三局　干上卯
课体：重审，极阴，励德。
课义：占身卜宅，总是上克，祸及常流，仕宦宜得。
解曰：干为身，支为宅，身被卯克，宅被午克，皆上克也。常人见之，能免官非灾患乎。仕宦则最喜官星临干克干，昼乘朱雀文书却为吉也。
断曰：极阴之课，日辰各乘上克，彼己遭咎，事防不测。卯木虽空，末传酉金生亥水，中传亥水生卯木，暗有鬼神相助，占官则吉，余占不佳。如春占午为火鬼，夜将上乘蛇克宅，当防火烛之惊。
天时：课体极阴，阴云之象。家宅：人宅俱灾。功名：官空不吉。婚姻：干支俱受上克，不吉。胎产：阴极阳生，男孕恋母，难产。疾病：病因心火，或心痛目昏，淹缠难愈。争讼：有解，不见输赢。出行：有阻不能成行。行人：驿马坐墓，尚未能归。捕获：在正西方二十四里，或四十二里道旁。兵战：不实。坟葬：乾龙落脉，成金局，可以发贵。
毕法云：干支全伤防两损。课经云：干上卯朱雀作日鬼克干，朝绅防弹章，临年命者亦然。指掌赋云：丑亥酉为极阴，如月隐西山。壬髓经云：当门台土，所行有阻。心机独悟云：天乙发用是贵人，利为干谒庆财因，君子拜官迁远职，小人争竞入公门。

戊申日第四局　干上寅
课体：元胎，比用，不备。
课义：尊就卑旁，彼己不臧，两贵俱怒，可脱凶殃。
解曰：干为尊，支为卑，干往加支，乃尊就卑也。戊被寅克，申被巳克，故彼己不臧。昼夜两贵入狱，故曰俱怒。寅鬼旬空，虽临身发用，有难可避，有生可逃，非凶殃可脱乎。
断曰：干乘克害，支乘六合，自己熬煎，他人逸乐之象。然三传递生官鬼，初中空亡。爱我者恐为善之不终，害我者亦操刃之未割。
天时：初中空陷，而末申作水长生，亥日当有风雨。家宅：干支相合，人宅康泰。功名：城吏全逢，官星乘马，升迁之象。求财：亥月日可得。婚姻：甚佳，宜觅良媒。胎产：胎防损，或是鬼胎，占产难生。疾病：齿痛或呕血，久病须祈禳。争讼：有救，当解释。出行：传课生合，甚吉。行人：即归。捕获：当在西北饭店空房。兵战：避难逃生之格，不利。
毕法云：权摄不正禄临支，避难逃生须弃旧，干支全伤防两损。古鉴：酉加子占赴任，曰：寅作青龙，官星也，奈值空亡。逼日干之巳，就宅而作朱雀。宅神又加亥而作末传，任当虚赴。巳与申合，禄在支上，只可申上权摄，不得正任。待陈姓人去，方得到正任。行年午在酉上作蛇，临行主妇人大病，一一皆验。

戊申日第五局　干上丑
课体：润下，斩关。
课义：干乘旬尾，支上旬首，递互暗谋，四季财喜。
解曰：干上癸丑，支上甲辰，首尾相见，谋事有成，解事不脱。然丑，支墓也；辰，干墓也。交互乘墓，如我孟网人，反被人网，岂非递互暗谋乎。三传合成财局，秋冬财旺，身弱难任。四季土旺，则能胜其财矣，故可喜也。
断曰：润下之课，行多顺利。况格合一旬周遍，传课又逢三六相合，何事非宜，何求不遂乎。惟水局而所乘之将又皆水兽，传财太旺，反致财亏，亦忧长上之疾。末辰自刑，凡事不可任性。发用子乘蛇，主妇人哭泣之事。
天时：课体润下，晴占则雨，雨占愈大。家宅：人宅交互乘墓，虽在顺境，亦不舒畅。功名：财旺生官大利。求财：财乘青龙可得。婚姻：琴瑟调和。胎产：男孕产易。疾病：脾家之病，不久自愈。争讼：无甚输赢，未能即结。出行：水路防小人。行人：得意，当有妇人同行，然妇人能为我作财，亦能为我致疾。捕获：在正南马房，或炉冶铁匠之地。兵战：三六合局，得众之象。
毕法云：首尾相见始终宜，传财太旺反财亏，万事喜忻三六合，干支乘墓各昏迷。要诀云：昼将父爻，上乘白虎坐墓，必父母墓生白蚁；如父母在，主病灾；更作月内死气死神，占父母病尤亟。天官论云：干上丑为贵人临身，宜干贵成事。

戊申日第六局　干上子
课体：涉害，度厄。
课义：巳申为美，以致无礼，涉险登危，全无畏矣。
解曰：戊课在巳，巳与申合，所以为美。上乘子卯相刑，是和合中致无礼也。三传互克，而初传之子，回归干上，又受其克，财之险危甚矣。幸末传鬼虎，旬空坐墓，全然无气。虽历险危，亦何畏哉。子为江湖临干，卯为舟车临宅，故有登涉之喻。
断曰：涉害之课，事主艰危，三下克上，长上有厄。初遭夹克，财不由己。末传马载虎鬼，最忌吊丧问疾。惟初末二传拱贵，宜托庇于贵人，方为无咎。
天时：青龙乘子受克，起有小雨，大风而止。家宅：宅损人衰。功名：官空不利。婚姻：干支各乘死气相刑，不吉。胎产：胎坐绝受克，主有损，产防厄。疾病：脾土受病，喜鬼空无害。争讼：三传互克，又虎鬼甚凶，必遭刑讯。出行：水路差可，不如家居。行人：夜占主有病，寅酉月日当得信。捕获：盗神是亥，当在北方近水楼阁中，或点水旁地名。兵战：不利。
毕法云：宾主不投刑在上，人宅皆死各衰羸，三传互克众人欺。课经云：干上子正月占，主孕。喜土生在寅也，支之胎神，作月内生气，亦主孕。又若胎神临妻之年命与支尤吉。秘要云：马载虎鬼，其祸甚速。占讼必得罪于远方，喜寅空无害。

戊申日第七局　干上亥
课体：反吟，元胎。
课义：虎鬼空排，切勿贪财，如贪亥水，生起寅来。
解曰：亥为日财，寅为虎鬼，上下相合，交车六害。幸而空绝，不能为祸，不过空排而已。然亥虽日财，与寅六合，有虎豹在山之势。若贪其财，而遂生起寅木，变为虎鬼，必反受其殃矣。占者当凛贪财受祸之戒。
断曰：反吟之课，来去俱空，吉固不成，凶亦无准。干支值绝，止宜结绝财物之事，或携财告贵，占病求神，皆可用也。凡事反覆，贫富有乘除，祸福有倚伏。塞翁得失，取鉴不远矣。
天时：青龙入庙，亥水临绝，风大雨小。家宅：虎鬼在宅，防有丧服。功名：城吏全逢，催官发用，甚吉，必填实始应。求财：宜索债。婚姻：干支值绝，不吉。胎产：下强上弱，女孕，干支上合下害，产凶。疾病：当是翻胃，防有反覆。争讼：两伤。出行：不宜行。行人：立至。捕获：主逃奴、逃兵作盗，在西方垒土之处。兵战：防失众。
毕法云：上下皆合两心齐，干支值绝凡谋决；来去俱空岂动移，昼夜贵加求两贵。课经云：戊日反吟三月占，生气克日主病，为幸中不幸。死气生日主生，为不幸中幸，占妻病必死。若干支上神作月内死气，妻死尤速。邵南诗云：空亡用起事无成，要遂须当是别旬。

戊申日第八局　干上戌
课体：元首，斩关。
课义：发用虽凶，赖系旬空，如论夜将，三传无踪。
解曰：发用官鬼，却系空亡，又被申制，全然无气矣，虽凶不凶也。如用夜将，初末既已空陷，而丑又乘天空，复何踪迹之可寻哉。
断曰：元首之卦，先忧后喜。斩关非安居之象，空用有阻滞之忧，大抵凶事可散，吉事难成。必当养晦待时，方为有济。
天时：主晴。家宅：骨肉防有刑伤。功名：官爻空，防解任，填实乃利。婚姻：防妇刑夫，不吉。胎产：震宫发用，主长男，但恐难育，占产甚易。疾病：脾虚，腰腿痿弱，可愈。争讼：先发者当遭刑责。出行：陆路胜于水路，但恐未必果行。行人：不久当归，归须仍出。兵战：两相刑伤。
毕法云：干支乘墓各昏迷。指南：丑加申占前程，或曰：卯与戌合，为大六合。六合加戌，为小六合。喜末传月将贵人，定然片言人相。余曰：不然。太阴临卯空，不能成名，此必旧事重新举行者。盖以旧太岁发用，且四墓覆生，主已废复行，沉而又举。嫌初中龙官空战，朱雀阴见元墓，二月还宜谨慎旨意，必不能佳。后果以改授上疏见驳，几至察处。

戊申日第九局　干上酉
课体：元首，润下，励德，六仪。
课义：破碎虽遇，钱财满路，彼己乘脱，递互坐墓。
解曰：干上虽乘破碎，然三传水局，钱财固满路也。但戊为酉脱，申为子脱。而又人坐宅墓，宅坐入墓，不无耗散忧疑耳。
断曰：润下之卦，事动众谋，或托人作合。六仪发用，且三传递生，必有将伯之助。败气临干，占者当有破败之子。
天时：主雨。家宅：元武发用，倘有近水房屋，应遭盗贼。求财：可得。婚姻：男女皆败，将来不吉。胎产：孕生女，润下易产。疾病：伤风肾竭之症，难愈。争讼：主牵连下贱，未能散释。投谒：不利。出行：元武发用，中传游都，须防盗贼。捕获：盗在正西道旁。兵战：破碎临干，不吉。
毕法云：干墓并关人宅废，人宅坐墓甘招晦。占验：寅加戌占病，曰：酉临干为败气，病因少阴。木火作虎，肺脾二经受病，元墓发用为收魂煞，又纯财生卯为死气克日，甲戌冬不保矣。且元武发用乘相气，传归宅上，防一北方陈姓少年来作贼也，悉验。古鉴：占宅曰：恋一妾，复置一妾，精气衰耗，财为家贼所偷。宅上子水作蛇，主子横逆。辰土又耗子水，所以多招是非。酉为脏毒，今年太岁酉值水败。明年巳月，破碎重见，当死矣，果然。

戊申日第十局　干上申
课体：蒿矢，元胎，不备。
课义：蒿属朽木，逢申委镞，格居三会，两贵履狱。
解曰：寅乃旬空，木空则朽。发用蒿矢，是朽木作矢也。然日上乘申作末，是有镞矣，射之能不伤乎。支来加干，末传又归干上，格名三会，凶吉皆成。丑未两贵，临于辰戌，是名履狱，干贵尤非所利。
断曰：蒿矢之课，祸福皆轻，干支下合上害，各自乘脱。三传互刑，德禄绝陷。凡事必多猜忌，且有诗张。又名不备，吉凶断不十全。末克初传，秋占无虑，惟仕宦不佳。
天时：寅为风，乘马作虎，主大风。家宅：平安，但须耗财，元胎课家有孕妇。功名：官空禄陷，幸龙乘长生，目下不利，终吉。求财：久后自得。婚姻：干支上神相害，又不备课　不吉。胎产：二阳包阴，孕女难产。疾病：病属肝脾二经，或头风难愈。争讼：讼有解，先告少弱。出行：不利。行人：三会格，立至。捕获：盗在西南井旁饭店。兵战：有失众之虞。坟葬：戌方出水，作艮坤向，可以发财，异日须防盗坟。
毕法云：宾主不投刑在上，彼此猜忌害相随，上下皆合两心齐。课经云：干上申，青龙乘生干之神，若作月内生气，主徐徐发福。集要云：辰临日生日，凡事不待我求，彼自上门顺应，不劳余力。

戊申日第十一局　干上未
课体：重审，间传，向三阳，u女。
课义：虎载财走，不得人手，用碎己心，笑破人口。
解曰：发用之子，日财也。上乘白虎，惊危而不敢取。若更恋此财，必引而入于鬼墓之乡，其财反为支上戌土所得矣，几何而能入手乎。是己心枉自用碎，不能有济。人却毫不费力，而安然享之，岂不笑破他人之口哉。
断曰：三阳之卦，贵登天门。罡塞鬼户，神藏煞没，谋为罔不如意。财爻发用，财可问也。官乘虎为马作中传，为催官使者，官可问也。但入空乡，填实乃吉。干支下合上刑，客主难投。宅上昼夜将乘元武，穿窬宜谨。末传六合，昼占u女，此阴小失礼，男女不正之象。郑卫之风，不可防欤。
天时：课名三阳，有风无雨。家宅：宅上元武刑干，宜防盗贼，秋月尤甚。功名：官空传墓，非宜。求财：干支上神相刑，财被夺去。婚姻：不宜。胎产：孕女产易。疾病：脾痛脾泄，难愈。争讼：后强于先，终当和解。出行：水路防失脱。行人：未回。捕获：北方近水人作盗。兵战：防偷营劫粮。
毕法云：用破身心无所归。精蕴云：初财坐戌受克，缘恋财引入鬼乡，犹幸空亡。谚云，争似不来还不往，也无欢笑也无愁，其斯之谓欤。

戊申日第十二局　干上午
课体：昂星，转蓬。
课义：元戌加酉，奴偕婢走，既撞网罗，奸逃束手。
解曰：戌为奴，酉为婢，戌加酉为用，上乘元武，必奴与婢奸而逃走也。然干支各乘前辰旺气，名为罗网，有不束手就擒者乎。有官人防丁内艰。
断曰：昂星之课，亦名转蓬，关梁闭塞，行李稽留之象。祸从外起，止宜家居，守静方为吉征。中末传归支干，所当待人三反自讼，而不讼人，有忠恕之道焉。
天时：主大晴。家宅：元加宅阴，防家人行盗。功名：难免风波之险，常怀疑惧之心。求财：防有走失。婚姻：天罗地网，不吉。胎产：孕男，产易。疾病：症属肺经，多惊可危。争讼：干支上乘罗网，主遭刑责囚禁。投谒：刑在上，不美。出行：不利。行人：不归。兵战：宜守不宜进。
毕法云：所谋多拙遭罗网，宾主不投刑在上。古鉴：酉将申时占考弓马。曰：午为马，申为箭，巳为弓，全备乃吉。身上有马而无弓，马带阳刃，色黄者不可骑。况所走之地有厌翳，莫令新服人在旁，须先解厌。支干上自刑，宾主不相得。年上见申，箭不得地。况午见酉，酉见午，为四胜煞，各逞其能。午作青龙，仅得兵部垂顾。初戌作元，又乘害气，如何得中。

己酉日第一局　干上未
课体：伏吟，龙战。
课义：静躁不常，失脱须防，动之逢虎，闭口财昌。
解曰：伏吟主静，干及中传，未遁旬丁，末复来冲，其象又动。酉乘元武，在支发用，失脱之虞，不可不防。中传昼乘白虎，动则必有祸端。末传丑乃旬尾，中有癸水为财，闭口谨言，默而取之，庶无惊恐，而无不昌也。
断曰：龙战之卦，事多改革，义主乖违。初传夜将天后，事起妇人。三传昼占，皆乘元武虎蛇，尤加惊恐。孟行难行，孟止难止。占者得此，反覆无定，灾祸不一。惟干支拱于暮贵。如用夜将，则告贵用贵，所最宜耳。
天时：晴占将阴，雨占将晴。家宅：龙战课，夫妻年或立酉上，主室家离散。如兄弟年立酉上，主争财异居。功名：当有改动。求财：不得。婚姻：有阻。胎产：男孕不安，产亦不易。疾病：病属肺，喘咳劳伤，反覆难愈。争讼：屈不得伸。出行：游都、鲁都，乘丁冲刑，有盗贼之忧。行人：即至。捕获：昼占当是家人作贼。兵战：不利。
毕法云：前后引从升迁吉，信任丁马须言动。三车一览云：巳日申贵逆行，白虎乘丑，乃贵人怒恶之象。凡贵官值此，必招贵人嗔怒。如白虎临丑亦然，盖丑乃天乙本家，不宜见虎也。

己酉日第二局　干上午
课体：昴星，励德。
课义：昼将辰阴，课传两申，四虎共聚，禄位空存。
解曰：辰之阴神，昼将白虎，课名虎视，是为二虎。支上之申并末传之申，是四虎也。四虎相聚，惊危灾祸，岂浅鲜哉。况干禄临身，又乘天空，虚诈不实，何足守也。
断曰：柔日昴星，又为魁度天门，凡占皆有稽滞惊惶之象。喜上神相生，将伯有助，可以化凶为吉。长生临支，上乘太常，家有婚姻喜庆之事。发用为奴，将乘太阴为婢，作支之六害，应主奴婢害宅。
天时：大晴。家宅：夜贵作长生坐宅，旺禄临干，大吉。功名：虎视逢虎，不吉。婚姻：支上长生，干上禄吉。胎产：三传纯阳，孕女，产易。疾病：肺经受病，或因饮食而起，极险。争讼：先发者胜。投谒：宾主不和。出行：陆路差可。行人：有信。捕获：夜占可捕，昼占捕役与贼相通。兵战：有惊险，宜慎。坟葬：龙虎相生，上乘长生，大吉。
毕法云：旺禄临身徒妄作，虎视逢虎力难施，帘幕贵人高甲第。集要云：此名虚一待用格，盖戌午本为火局，止少一寅，吉凶之事，必待寅日方应。课经云：昼占帘幕临支，考试定然中式。纂义云：申常临支，当有一人送物来家。

己酉日第三局　干上巳
课体：蒿矢，狡童，不备。
课义：破碎乘巳，三传无益，舍此归家，终受疲役。
解曰：干上巳火，虽曰生气，但为破碎之神。发用旬空，中陷空乡，末传亥财能助初鬼，且夜占乘元，岂利取财。乃舍之而趋归本家，则干加支而被支脱，非惟无益而又有损，自始至终，疲役甚矣。
断曰：蒿矢之卦，发用空亡，福浅祸轻。传课五阴，三传自昼而夜，尽为昏迷。且天将后蛇合武，利小人而不利君子。昼占狡童，亦恐夫妇异心，各怀邪妄。惟喜上神青龙生干，忧可释而惊可解也。
天时：课传皆阴，主阴。家宅：干临支而遭败脱，人衰宅旺之象；头上复乘破碎，主有虚耗。功名：不利。求财：无益。婚姻：不备之课，又属纯阴，不吉。胎产：阴极阳生，孕主男产，有厄。疾病：脾经之病，或起于饮食惊疑，以致虚脱，有解。争讼：可和。出行：青龙生气乘干，陆路吉。行人：干来入宅，即归。捕获：昼占盗神是未，在西南沽买家。兵战：干临支而为支脱，支脱干而阴不备，主客皆不利。
毕法云：六阴相继尽昏迷，龙加生气吉迟迟。课经云：干上巳，六月占巳为生气，昼将青龙，乘生干之神，徐徐获福。指掌赋云：卯丑亥名断涧，义利分明。集义云：卯丑亥三旬空亡，乃舍益求损之象，名为抱鸡不斗。

己酉日第四局　干上辰
课体：元首，高盖。
课义：禄来生身，交互忻忻，夜传可用，昼将更旬。
解曰：午乃旺禄临支，交车相合，而又三传递助生身，非交互忻忻乎。但夜贵午乘太阴，所以为美。若昼将中末既尔空陷，而发用复乘天空，则必更旬而后可用也。
断曰：高盖乘轩之卦，乃富贵荣昌之象。三传自末生身，凡谋皆吉。但支则受克，干则被墓，辰午又自刑，且夜占两勾夹干，三传刑冲空陷。大抵初虽交合，后恐不利耳。
天时：火空则明，大晴。家宅：宅上得禄生干，亨吉。功名：发用旺禄生干，又高盖乘轩，大吉。求财：出旬再图，恐不易得。婚姻：可卜偕老。胎产：孕主女，产易生。疾病：心经之疾，难愈。争讼：可不终讼。投谒：宾主不投。出行：水路利于陆路。行人：未回。捕获：夜占盗神是寅，捕者当在东方树林空地。兵战：客主皆不利。
毕法云：权摄不正禄临支，不行传者考初时。课经云：辰加干为交车三合，凡交关用事。必有奸私，或相交涉二三事。神定经云：干上辰虽与支生合而却墓干，支上午虽与干生合而却克支，纵有生旺之名，反作衰败空耗矣。壬髓经云：初传克末成者罕，末克初传事可成。

己酉日第五局　干上卯
课体：涉害，从革。
课义：身既受克，破碎伤宅，三传全脱，劳心费力。
解曰：卯为日之鬼，临干克干。巳乃破碎煞，临支克支，身宅俱受伤矣。三传全金，盗脱干气，凡所作为，徒劳心力而已。盖课中有鬼，则子孙为救神，课中无鬼，则子孙为脱气。此课干上虽鬼，却为旬空，既空不烦金制，故为脱气而不作救神也。
断曰：传会三合，事关众人，课名从革，谋多更改。卯加巳乃日干之明鬼，而发用支上之巳遁乙，为日干之暗鬼。动辄遇鬼，不惟无益，犹有受人脱赚之虞。如占交易等事，后必参商。若先有不和，后却相合。
天时：水空主晴。家宅：破碎克宅，宅主崩损。宅空鬼临干，人多虚病。功名：官空从革，当遭革职。求财：徒费心力。婚姻：不吉。胎产：有堕胎之患。疾病：病属心经，身患虚怯，初起可愈，久病甚凶。争讼：干支各被上克，两家皆被刑责。出行：行意不决。行人：久出恐因女色丧身。捕获：昼占盗神是巳，当是炉匠师巫之类，向系积贼。兵战：不利。
毕法云：干支全伤防两损，虎临干鬼凶速速。纂要云：日干之鬼，上乘白虎者，凡占凶祸速极。惟鬼值空亡，或坐于鬼方，或坐于生方，及虎之阴神能制虎者，虽目下有灾，后却无畏也。

己酉日第六局　干上寅
课体：蓦越，斩关。
课义：初财中禄，不从所孟，闭口临绝，暗财可逐。
解曰：初传之亥，乃日财也。入墓而与蛇内战。中传之午，乃日禄也，临绝而受克乘空，皆不从所孟也。末传丑乃旬尾，遁癸为财，若能闭口随时，其中可以暗逐。
断曰：蓦越之课，五行投墓，止宜解忧释惑　结绝旧事。日德临身，却为空鬼，将复乘空，所谓空上逢空也。天罡临支，虽与支生合，乃是墓神覆宅。若求生意，总属虚无。
天时：五行投墓，主晴。家宅：墓神覆宅，阴财内战，主因酒食而起惊疑。功名：官空不利。婚姻：不成。胎产：二阴包阳，男孕产顺。疾病：昼占肺经受病，宜泻心；夜占脾经受病，宜泻肝。争讼：即散。出行：水陆皆不宜。行人：即回。捕获：盗在正东，与人口角。兵战：彼此不利。
毕法云：空上逢空事莫追。指南：丙子三月，戌将卯时刑部被逮，占出狱曰：目今不能脱难，交四月甲戌日巳时方可出狱。其人曰：指日即出矣。曰：发用驿马坐墓，且赤鸟犯岁君，如早上疏，旨意必驳。三月司马上疏，旨意果驳。四月上疏，依拟脱难。盖因四月建巳，冲初传墓中驿马，方有出狱之应耳。三才赋云：驿马入垣，所占迅速。中黄经云：马见巳亥在路岐。

己酉日第七局　干上丑
课体：反吟，龙战。
课义：俱空俱鬼，何劳金制，昼将元合，逢私口闭。
解曰：初末俱鬼，幸得旬空，不待金制，其鬼自消。倘用昼将，元合临门，天后居日，必主阴私之事，往来勾引。癸丑在干，惟宜闭口，免致灾。
断曰：柔日反吟，事非一端。三传卯酉，应主门户动摇。祸自外来，事从下起，然来去皆空。虽反覆靡宁，究为孟动不动之象。常人相宜，仕宦最忌。
天时：传课皆阴，阴而无雨。家宅：支空乘元，失脱难免。功名：宜退不宜进，恐有风波之险。婚姻：昼将后合元武，女子不洁。胎产：课传皆阴，胎上乘阳，孕主男，产防厄。疾病：病有两症相侵，久病大凶。争讼：不成讼。出行：无依卦，不吉。行人：即回。捕获：昼占酉为盗神，主西方女人作线，难获。兵战：三传全空，不利。
毕法云：来去俱空岂动移。纂要云：反吟课，如三月占，生气克日主病，为幸中不幸。死气生日主生，为不幸中幸。又云：卯加酉，昼占鬼乘元武脱气发用，来意必占失脱。课经云：九丑己酉日丑加干，四仲发用，凡四仲时占丑临干，加四仲上发用为九丑。

己酉日第八局　干上子
课体：涉害，绝嗣。
课义：课传内战，昼贵相眷，虎随遁鬼，绝嗣尊殄。
解曰：三传四课，皆被下贼，夹克内战，非有窝犯之私，必有家庭之讼。昼贵临干作财，似得贵人眷顾之意。然末传之巳，遁鬼乘虎，灾殃必甚。况卦名绝嗣，若占长上，定主灾殄也。
断曰：涉害之课，凡事艰难，必有稽迟岁月，历尽风霜之象。占者得此，所谓苦尽甘来也。三传不离四课，义主循环。德神坐宅，昼贵临身，可以凶化为吉。占官者当从微而显，迤逦迁转，不能一蹴登于要津也。
天时：传课下贼，内战主阴。家宅：德入宅贵临身，人宅俱宁。功名：主有迁转。求财：昼占贵人之财可得，但夹克恐不能多。婚姻：青后比和，课传皆吉，昼占尤妙。胎产：孕主男，产易生。疾病：虎乘遁鬼甚危，然喜寅空，久病难，治暴病不妨。争讼：可解。出行：有阻。捕获：昼占在西方邮亭左右，造车匠人家。兵战：昼占吉，夜占凶。
毕法云：虎乘遁鬼殃非浅。课经云：子为昼贵临身，朱雀乘戌克贵，不可告贵请托，必贵人忌惮，而不肯用事。若占文书事，尤非所宜。曾门经云：四下贼上，法曰绝嗣。亡其先人，孤独无嗣，宜为主人利天后起。邵公诗云：鬼在鬼方无所畏，鬼居鬼上不须忧。

己酉日第九局　干上亥
课体：曲直，重审，狡童。
课义：利刃置蜜，舐之无益，只宜慷慨，凶灾自释。
解曰：亥为日财，临身可羡。三传全木，而亥乃木之长生。取之则引起众鬼，如蜜在刀上，舐之必有害也。不若慷慨以投卯，反与鬼混合为一，免罹于祸。故凡携金祷贵，散财济众，凶灾皆可释也。
断曰：曲直之课，事多冗杂。三传全鬼，止利占官。亥财贪生，须防欺诈。中末空陷，事亦鲜终。夜将初合末后，是名狡童，乃男诱女之象。夏月占此，主有阴私不正之事。春占木旺，空亦无碍。
天时：传课皆阴，中末空陷，阴而无雨。家宅：人宅平安，但不聚财。功名：木局伤干，止宜纳粟求官。婚姻：不宜。胎产：胎坐长生，又作旦贵，孕生贵子，但产不速。疾病：脾经受病，或腿足痿痹，难愈。争讼：先曲后直，防遭械。出行：陆路更吉。行人：三合即归。捕获：昼占在东方，喜庆宴会家。兵战：不利。
毕法云：用破身心无所归，六阴相继尽昏迷。指掌赋云：亥卯未为曲直，当举直错枉。云霄赋云：天门木户，相见两和(卯加亥)；醴酒元浆，相调两便(未加亥)。

己酉日第十局　干上戌
课体：蒿矢，三交，斩关。
课义：弓矢斯张，蒿箭何防，那堪堕矢，惊恐无伤。
解曰：发用蒿矢逢空，矢已堕矣。中午旺禄，虽坐于空，末传之镞，尽被火克，灰飞烟灭，复何伤之有。
断曰：蒿矢祸福皆轻，虽交车六害，刑干脱支，未为凶象。况阴神互作六害，虽危有救。发用官鬼临子，逢春或改旬，破财求官甚吉。
天时：大晴。家宅：日鬼作支之阴辰发用，不宁。功名：主有虚惊。求财：出旬再图。婚姻：昼占可用，夜占更吉。胎产：二阴包阳，孕男，产速。疾病：肾经受病，或病起饮食，宜治脾。争讼：鬼空，讼可解。出行：马恋长生，恐不成行，行则陆路吉。行人：天罡加季即至。捕获：昼占盗在正南空马房中。兵战：不利。坟葬：冬占发财发贵。
毕法云：空上逢空事莫追。指南：己卯六月未加辰占病，曰：太岁发用作日破，目今无妨，但医神发用克日，用药不当。木火为虎鬼，脾肺受病，未能脱体，须平肝清心，可以渐愈。卯为死我门，酉为生我户。宜避初就末，可向空门求接命延年之术，否则壬午春，必有他虞矣。支上见胎神，家有妊妇。当二男一女，以行年推之，丁未生女，壬子、甲寅皆生男，后悉验。

己酉日第十一局　干上酉
课体：元首，不备，间传，闭口，出产。
课义：阴私叠有，独存闭口，昼虎遁鬼，两贵皆丑。
解曰：传课纯阴，而后合元武叠见，定主阴私之事，不一而足。中末皆空，独存初传癸丑。闭口之卦，事有难言。如用昼将，末传巳火，遁乙乘虎，灾殃必重，纵空难解。昼贵入狱，夜贵临午，两贵皆伤，俱不可干，所以丑也。
断曰：间传之课，进步艰难。五阴相继，不利公干。酉支脱己干之气，却生所乘之亥水，而己土反取以为财，是即毕法所谓取还魂债也。占者得此，索取旧逋为宜。但既脱又空，耗失之事，亦不能免。
天时：纯阴课，主阴。家宅：干支各乘脱气，元武又动，防虚耗及盗贼。功名：不利，且宜谨言。求财：索债可得，但须费力。婚姻：后合重叠入传，不吉。胎产：孕防损，产不利。疾病：闭口卦，又为出户，甚凶，若昼占虎乘遁鬼，禄复乘空，必不能愈。争讼：可以讲和。出行：不利。行人：驿马入宅，即至；远者酉亥月到。捕获：夜占在北方武臣贵家。兵战：利诡诈，不利声讨。
毕法云：两贵受克难干贵，虎乘遁鬼殃非浅，脱上逢脱防虚诈。酉从魁也，为亚魁星。天盘酉临年命日干，占试必中。指撑赋云：丑卯巳为出户，春雷震蛰。秘要云：诸占于酉日取应。

己酉日第十二局　干上申
课体：重审，三奇，进茹。
课义：进进退退，先忧后喜，讼禁病脾，求财可以。
解曰：三传水局脱支，作日之财，但被戌土刑干，致进退维艰。然干乘长生，财终可取，所以先忧后喜也。末传闭口，讼事所忌。传财太旺，病则在脾，而求财则大可用也。
断曰：课传三奇，万事和合，刑杀亦所不忌，卦之最吉者也。主士有奇遇，官必超擢，庶民亦消祸获福。惟宅上逢害，奴婢恐有阴私动摇耳。干上长生，昼占乘常，来人当占婚姻之喜，或有赏赐财帛之事。
天时：水爻发用，有雨。家宅：人宅平安，须防奴婢奸逃。功名：连珠三奇，当以异政超擢。求财：三传皆财，求之必得。婚姻：良姻可谐。胎产：孕产并利。疾病：主腹痛脾泄，当得良医。争讼：当解散。出行：水陆皆利。行人：即回。捕获：北方寻之可得。兵战：利用奇兵取胜。
毕法云：尊崇传内遇三奇。课经云：丑加子为腹胎，胎在腹中也。如天盘之丑，作空坐空，占产生速，占孕必损。纂要云：申为夜贵加干，朱雀乘午克之，不可告贵干托，必遭贵人忌惮，占用文书事尤忌。纂义云：丑年月占，主小口有灾。

庚戌日第一局　干上申
课体：伏吟，元胎。
课义：昼禄虎啮，告贵难说，动陷鬼乡，弄巧成拙。
解曰：日禄昼乘白虎，禄马虎啮，不可守也。进取中传之财，又值空亡，且乘蛇，反助末传官鬼，是引入鬼乡矣，岂非弄巧成拙乎。贵人升堂，有泰山岩岩之象，人见殊难。况丑乃闭口，安能罄所孟言耶。
断曰：自任之卦，天地如一。干上德禄，乘马带虎发用，静中生动。传中城吏全逢，末得长生作官，名利咸宜，动为皆吉。惜中空为断桥折腰，事恐中止，或当改途。
天时：水母带马发用，因风而雨。家宅：人亨宅旺，须防小人。功名：德禄带马临干发用，当改动，吉。求财：费力。婚姻：断桥课，不成。胎产：胎上神阴，女孕产速。疾病：肝经受病，或腹疾，恐淹缠。争讼：不利。出行：水陆并利，始终相合，但中传财空，填实乃佳。行人：斩关乃出行之象，白虎为道路之神，乘马临干发用，未能即回。捕获：本家奴仆或军人，穿半黄牛白衣。兵战：折腰不利。
毕法云：宾主不投刑在上。指南：午将午时占病，曰：丁巳日不能生矣。盖因禄马发用，入中传空绝之乡。病人见驿马，乃神气出游之象。课传元胎，主别处投胎。虎鬼临处为畏期，课传既无天医，而末传巳火克日，故以是日决之。

庚戌日第二局　干上未
课体：蒿矢，退茹。
课义：未午巳辰，俱火克身，常人深畏，仕宦欣欣。
解曰：午巳辰，火局也。未虽育干，乘丁凶动，是克我者众矣。常人占之，病讼连绵，岂不深畏。若仕宦逢此，官爻重叠，禄位频迁，所以欣欣也。
断曰：发用蒿矢，喜传克金镞，且始终相生，凡事忧可变喜。但金日逢丁未与支刑，而三传助刑伐德，又被酉刃临支脱害。占者主有阴私小口之咎，火光之灾。
天时：传课俱火，大晴。家宅：金日逢丁，病讼难免，更防刑伤，于母尤切。功名：官星叠见，德禄乘马，升迁大吉。求财：龙合并见，最吉，但须见利思义。婚姻：吉，女子貌白而美，性好饮。胎产：女孕，产有虚惊，不妨。疾病：肝肺两经之病，可速治之。争讼：甚凶，幸有解。出行：水路吉。行人：驿马临门，即回。捕获：在正西酒店内，有女子掌柜。兵战：丁神临干，全火克申不利。坟葬：防有刑伤，却能发丁。
毕法云：金日逢丁凶祸动。三车一览云：喻大师在祥符寺，一人酉加戌占疑，曰：庚日羊刃在酉，酉为金，戌为足，恐为刀斧伤足。其人固秀才，读书有名声，实为积盗。后事败，太守刖其足。又一人占出入，酉加卯为行年，曰：羊刃得手，惧有所伤，不出月内，其人果断其手，盖酉为刃，卯为手也。

庚戌日第三局　干上午
课体：元首，不备，励德。
课义：末助初神，徒为怨憎，居尊礼下，避难逃生。
解曰：午为日鬼，寅乃午之长生，助初克干，是即教唆人也。幸作旬空，力弱不能相助，徒取怨憎而已。然庚则已畏矣，故屈尊礼下投干支上，俯就支生以避斯难，所谓避难逃生也。
断曰：元首之卦，以尊制卑，大顺之象。事从外来，起于男子。干禄临支，俯就于人，不免受其屈曲。四课阴不备，物必偏缺，事不周全。传课六阳，凡百谋为，利公干而不利营私。
天时：传课皆阳，大晴。家宅：德禄坐宅，宅旺人亨之象。功名：青龙作官，末得长生扶助，大吉。求财：无甚利益。婚姻：阴不备，不宜。胎产：胎神空，防有损；支脱干，占产速。疾病：肝经受病，酬香火之神可愈。争讼：先讼者利。投谒：恩中有害，未尽美也。出行：马作禄德，利往求官，水路更吉。行人：驿马入宅，即回。捕获：西方师巫道士及医人之类，内有女人，后邻有酒店。兵战：利客不利主。
毕法云：权摄不正禄临支，六阳数足须公用，避难逃生须弃旧。课经云：末助初克，入于空亡，其教唆人必自败露，俗云枉做恶人也。要览云：三传午辰寅成合之期，在戌月日必应。纂义云：龙乘午临干，子未月占主妾有孕，否则家有孕妇。

庚戌日第四局　干上巳
课体：元首，元胎。
课义：一毁一誉，全是亥水，朝属长生，暮属干鬼。
解曰：末传亥水，明克巳火为救神，而迤逦递生，又为祸首，是一亥而毁誉殊也。干上巳火，昼乘勾土，则为长生。夜乘雀火，则为官鬼，是一巳而生杀判也。
断曰：元胎之卦，中末空陷。亥乃子爻，空则如胎之不育，事主少济。然考之初时，巳为庚之长生，临干发用。又三传递生，若占官禄　必蒙荐扬。干支交互相生，合本营生，亦所最宜。总俟寅年月日，填实为佳。
天时：火爻发用，水爻落陷，主晴。家宅：人宅交互相生，平安之象。功名：独留官星，作干之长生，前吉后衰。求财：不易得。婚姻：甚佳，但恐难成。胎产：胎上神属阴，孕主女，干支交互相生，产主难。疾病：辰上见未，伤食、翻胃、吐逆，迟久方愈。争讼：不利，防人欺负。出行：水路稍吉。捕获：西南方近井处，酒饭店中可获。兵战：不利。坟葬：中有蛇穴或空圹。
毕法云：三传递生人荐举，不行传者考初时。神定经云：末传亥子克初传巳鬼，又迤逦生巳克干，谓之人前两面刀，毁誉在于反覆。纂要云：日鬼乘朱加干，朝官防有弹章，上书必受责黜，临年命亦同。

庚戌日第五局　干上辰
课体：重审，润下。
课义：昼火丙午，传水可倚，事防再兴，宜绝后虑。
解曰：午火遁丙以克庚干，三传水局乃庚之子孙，故可倚以为救。但干为辰墓所覆，反有以敌水矣。事必复兴，可不思患预防，以杜绝其后虑乎。
断曰：润下之卦，流动为宜，干支彼此乘生，各有生气。虽辰午皆自刑，然亦相生，不过自心懊恼耳。干鬼临支，夜乘天后，妻妾不免小灾。昼占乘虎，名为催官，到任极速，临于宅上，亦且极近。传将昼夜皆属水神，克制官星，主众人不悦。虽有干上之辰克墓，身心总不亨嘉。
天时：润下主雨。家宅：虎坐中堂，幸得传制，然元墓覆干，耗窃不宁。功名：官受传克，墓神覆日，不无昏晦，喜中传德禄，带马不妨。求财：薄而迟。婚姻：不吉。胎产：传课纯阳，主女，干脱支，产速而易。疾病：肺经受病，有救，不妨。争讼：昼占神克将，凶。出行：传虽三合，墓为归计，且干支上神自刑，不佳。行人：即归。捕获：北方渔屠之类，或同姓子侄。兵战：昼占凶，夜占吉。
毕法云：虎乘遁鬼殃非浅，互生俱生凡事益；合中犯煞蜜中砒，三传递生人荐举；宾主不投刑在上，六阳数足须公用。课经云：三合犯杀，即谚云笑里刀也，主恩中有变，合中有破。虽属我事，亦彼人中阻。

庚戌日第六局　干上卯
课体：比用，芜淫。
课义：交关致祸，巳不生我，斫朽木轮，三传俱火。
解曰：干上卯克支，支上巳克干，交车相克，故曰交关致祸。巳乃庚之长生，既被子克，复为戌墓，焉能生我。夫卯，木也，空则朽矣。卯加于庚，是名斫轮，今卯木既空，是朽木而斫之也，鲜不摧拉矣。戌为火墓，巳为火神，而子则鼠遁为丙，坐于火乡。昼乘火将，是三传俱火，庚金何可当哉。
断曰：芜淫之卦，干支上神相生，又交相合，似乎式好无尤。然庚孟从戌，却忧巳克。戌来就庚，又畏卯侵，彼此相好而各相背，有恩中生害之象。初传六合，将遭夹克，主事不由己，虚而不实。
天时：大晴。家宅：太常入宅，昼占防有孝服。功名：昼占吉。求财：难得。婚姻：不谐。胎产：胎神临绝受克，孕防有损，产即生。疾病：心经受病，齿痛呕血之类，暴病不妨，久病凶。谋望：经营无成，忧喜不实，当思变计。争讼：极凶有解。出行：有阻，末传游都脱干，遁丙来克，并有盗贼之忧。行人：未至。捕获：贼在北方近水楼阁，正与人涉讼或哭泣。兵战：不利，慎之。
毕法云：朽木难雕别作为，初遭夹克不由己。课经云：卯加庚课，乃笑中刀也。匿怨而友，如相交涉，必至争讼。三才赋云：河魁从魁化六合，奴婢逃亡。

庚戌日第七局　干上寅
课体：反吟，元胎，斩关。
课义：七虎夜逢，释散灾凶，干乘空绝，身坐绝空。
解曰：干上寅乘夜虎，二课申亦为虎，三传初末，与干支共逢七虎。然来去俱空，虽凶亦散也。金长生在巳而绝于寅，木长生在亥而绝于申，各乘空绝绝空，凡事岂利谋为哉。
断曰：斩关非安居之象，无依乃反覆之形。凡事总无凭藉，成败无常，所谓高岸为谷，深谷为陵者也。中传德丧禄绝，马复陷空，孟免悔吝，其惟哲士知机，达人安命乎。
天时：晴，申日有风。家宅：元武临支，宅必欠宁。功名：德丧禄绝，来去皆空，不利。求财：见在之财已空，岂能求外来之财，如必孟求之，反费己财。婚姻：反吟不宜，亦不成。胎产：胎空，孕有损，产有厄。疾病：病在脾，当有两病相侵。争讼：先告者胜，可以消散。出行：马临绝地，宜静不宜动。行人：反吟，久出主归，当归反滞。捕获：西方健奴、军吏作贼，或弄狗乞人。兵战：不利。
毕法云：来去俱空岂动移，昼夜贵加求两贵。秘要云：申生人占病，谓之人入鬼门，凶多吉少。心镜云：无依卦，逃者远寻，合者分散。巢改别林，官须易位。袖中金云：反吟主事带两途，昼占申乘龙，隔墙有祸。寅乘后，有远路文书往来之事。

庚戌日第八局　干上丑
课体：知一。
课义：昆弟及己，占病必死，丙虎昼逢，申在棺里。
解曰：发用申金，乃庚之本身及庚之兄弟也。末传午火遁丙，昼乘白虎克之，凶灾必重。况中传丑墓覆日，申又坐于卯宫。如三月占之，申乘死气入棺，病者其能免乎。
断曰：知一之课，事有两端。贵人临身生身，三传递生，德马发用，干贵求名，最亨最利。但传墓入墓，丑为破碎，又为旬尾墓日，恐己心蒙昧，节目未周，致贵人闭门耳。诸当察言观色，勿致失口，乃协交情。
天时：青龙入墓，晴。家宅：支上乘卯空克，阴小不宁；如十月占，夜将死气作太常，入宅克宅，主有内孝服动。功名：德禄虽空，官爻乘虎递生，吉。求财：利微。婚姻：财空，不吉。胎产：孕主女，胎空入墓，恐有损，产易。疾病：极凶，然有救。谋望：凶事易散，好事难成。争讼：彼此俱损。出行：驿马虽乘德禄，然传墓入墓，未克称心。行人：驿马发用临门，立至。捕获：西方婢女，闻鸡声已散，难获。兵战：不利。
毕法云：虎乘遁鬼殃非浅，三传递生人荐举，华盖覆日人昏晦。中黄经云：丑入午传多诅咒。指掌赋云：丑遇天空为矮子，会申名为和尚。玉成歌云：天驿二马为初用(二八月申为天马)，参星白虎动行神(申为参星)。又云：墓神加日身灾滞。

庚戌日第九局　干上子
课体：涉害，润下，励德，六仪。
课义：被子息坏，性多懒懈，动坐生方，索还魂债。
解曰：庚金被水局脱气，且生起寅木克戌，是身与家皆被子息所坏，以致气虚力疲，作事懒懈。然庚动而加辰，坐于生方，三传虽盗干，却生寅木作财。如人先曾有施于人，今却不意而得，是谓索取还魂债也。
断曰：六仪之课，本为吉征，又系三合，事有成局。贵人立二八为励德，利君子而不利小人。传课纯乎六阳，利公事而不利私事。庚金上生子水，子水复上生青龙，脱上逢脱，虚诈宜防。干上乘蛇，惊疑不免。
天时：润下，主雨。家宅：人多怯弱，宅主虚耗。功名：仪神发用，中传日德禄马交驰，甚吉；但三传克官，不可妄动。求财：宜索旧债。婚姻：佳偶可谐，但恐难成。胎产：胎坐长生，占孕大宜，占产不利。疾病：病属虚症，或脾家受风，初起即愈，久难痊。谋望：事主迟滞忧患之事，难释。争讼：三合，当讲和。出行：六仪课又马带德禄，利有攸往。行人：在途将归。捕获：贼在西方道路旁，或金铁之场。兵战：不利。
毕法云：六阳数足须公用，脱上逢脱防虚诈。课经云：庚戌日辰加子发用，曰察微格。占者恐人不仁，或小人有谋害之意，思患预防，庶几无虑。指掌赋云：辰申子为呈斗，玩阴阳于天象。

庚戌日第十局　干上亥
课体：弹射，元胎，空亡。
课义：先失后得，费尽心力，两贵常怒，好恶无迹。
解曰：干上亥水本为脱气，却生初传财爻，故主先失后得。但初传财值旬空，中传官入空乡，末传驿马，望风捕影，劳心费力，孟得而不能得也。丑为昼贵在支，未为夜贵在辰，两贵入狱，干之必怒。然发用空亡，吉凶皆不成，好恶总无迹也。
断曰：弹射之课，祸福本轻，发用又空，尤为无力。贵人刑宅，干复乘脱，非有官事，即有盗侵。宅阴天罡乘元，亦防走失。末传德禄坐于长生而为驿马，若春占木旺，填实寅卯，前程万里，利有攸往矣。
天时：亥水坐长生，雨小而久。家宅：夜占两空夹墓覆宅，恐长上不宁。功名：官空不利，昼占稍吉。求财：利轻。婚姻：财空不宜成。胎产：二阳包阴，干上又属阴神，孕主女，支脱干，产易。疾病：虎鬼空，初病即愈，久病凶。争讼：昼贵入狱刑支，夜勾脱干，两造俱不利。出行：恐防盗贼。行人：即归。捕获：盗在西方。兵战：不利。
毕法云：宾主不投刑在上。袖中金云：日遥克神，名曰弹射。二课发用，乃为自战，作事无力，多虚少实。金匮经云：交俱不入，当从独立。注云：神来克日，祸从外来；日往克神，祸从内起。

庚戌日第十一局　干上戌
课体：重审，间传，不备，向阳，赘婿。
课义：支戌来生，坐守即亨，稍畏元武，止步休行。
解曰：支戌上门来生庚干，名自在格，坐享其利，不求亨而自亨矣。昼夜乘元，虽若可畏，然不妄动，亦可以聊生也。
断曰：向三阳之卦，自暗入明，始凶后吉之象。但初传脱气，夜乘白虎。中传财空，昼乘蛇。末传生气陷入空乡。虽贵登天门，罡塞鬼户，谋为未必有益。幸支加干而生干，上乘元武，名元武现形。止当随时任运，庶无他虑。又课名赘婿，凡占身不自由。
天时：向三阳，微有雨而终晴。家宅：重审事多不顺，支神乘元就干，妇人有私通之事。功名：向三阳，可成。求财：财带青龙，寅日可得。婚姻：后合，不宜。胎产：女孕，产速。疾病：心经受病，未能即愈。争讼：难散。出行：陆路差吉，然游都发用，须防盗贼。行人：迟滞未归。捕获：恐是本家子弟或渔屠人，在北方。兵战：宜静不宜动。
毕法云：不行传者考初时。课经云：辰为天罡，寅为鬼户，凡辰加寅为罡塞鬼户，不论在传不在传，皆名罡塞鬼户，使众鬼不能窥觑。唯宜逃灾避难，阴谋私祷，或吊丧问疾，合药书符。如甲戊庚日尤的，缘旦贵登天门也，凡占无不亨利。集义云：火局月占主有走失，若占走失，必败归主家。

庚戌日第十二局　干上酉
课体：重审，进茹，三奇。
课义：三传脱日，凡谋费力，病危讼刑，嗣婢恼臆。
解曰：三传盗日，凡有谋为，难免耗费。干支上下，交害互脱，故病危而讼刑也。日上酉为婢女，作天罗。辰上亥乃子嗣，作地网。必因嗣子婢妾，致有恼恨，不能释然。
断曰：此联珠三奇也。再乘旺相，凡事皆化吉祥，谋无不利。但干支上神皆自刑，又交车六害，宾主之间，难言和合。发用亥为劫煞，连茹而进，事主迅速。末传丑墓遁癸，煞乘破碎，占者惟宜闭口，以防渗漏。
天时：亥水发用，即有雨。家宅：人宅交互脱害，不能安宁，幸三奇可无大咎。功名：卦得三奇，戌复刑开末墓，当有升迁之喜。求财：所得不偿所失。婚姻：三奇，可成。胎产：孕主男，产有厄。疾病：肾病头肿，主有传染，难愈。争讼：日辰上亥酉自刑，又交害，必不免刑罚。出行：进茹，宜退。行人：即归。捕获：即在前邻猪厕边，少迟即遁。兵战：宜守。坟葬：恐是义冢之类，未方出水可用。
毕法云：所谋多拙遭罗网。指掌赋云：亥子丑阳光在下，空怀宝以迷邦。袖中金云：此为费有余而得不足。三传脱气，费有余也。所谋不遂，得不足也。秘要云：守则为旺，动则为刃，行则加慎，言则加谨。括囊赋云：害挟太常，动止则尊亲有讶。

辛亥日第一局　干上戌
课体：伏吟，杜传，斩关。
课义：生意特达，投初被脱，丁未凶动，旅情未遏。
解曰：干并中末皆生，是生意特达也。支并初传脱气，是投初被脱也。自信乘丁，静中主动。乃末逢丁未，又属三刑。克贼用神，祸患之侵，殆不免乎。然不守中戌而进逢旬丁，必因生意，孟赴前途，所以旅情未能遏也。
断曰：伏吟之卦，天地如一，四伏未发，本为静象，而乘丁则动矣。但杜传课，又自刑三刑，传中和气却少，谋为未必称心。喜河魁为印，太常为绶，印绶临身生身，宅上奇神发用，末得天后青龙。占者主因父母官鬼而动，应有娶妻获财之喜。凡事初凶终吉，祸福相倚也。
天时：水爻发用，中末皆土，阴而无雨。家宅：人口平安，但亥用脱干，夜占乘元，防有盗贼之虞。功名：金日逢丁，禄遭破碎，不利。求财：始益终损。婚姻：龙后乘丁，不吉。胎产：孕主男子，克母脱母，主产难，，疾病：疾在心经，虚怯有救。争讼：金日逢丁凶。出行：杜传，宜静不宜动。行人：先有信。失脱：昼占元在门，夜占元在宅，家中人所窃，不必远寻。捕获：昼占在正西，夜占在西北。兵战：不利。
毕法云：信任丁马须言动，金日逢丁凶祸动。课经云：任信丁马，如占访人，必出外干事，倘先允许，后必改易，故名无信无任也。

辛亥日第二局　干上酉
课体：元首，斩关，退茹，不备。
课义：禄乘元虎，结好不忤，夜奴婢失，相生交互。
解曰：旺禄临身，昼元夜虎，未免惊忧耗费。幸金水相生，相与结好，而意不忤也。戌为奴，酉为婢，夜将天空在末，元武居中，或因奴婢而有失脱。然酉生亥水，戌生酉辛，又交互相生，夫复何患。
断曰：退茹之课，格名失友。凡百孟行不行，人情欠美。斩关虽有动象，而干加支，支加干，课体循环，名曰回环。又兼魁度天门，面前六害，事多阻隔。且干上酉虽生支，而却败支。支上戌虽生干，而自克支。虽有生旺之名，反成衰败。占者利退不利进，宜静不宜动。
天时：毕宿临干，主阴。家宅：太常入宅克宅，主有孝服灾祸，五月占戌乃死气，尤的。功名：酉为亚魁在干，试必高中。求财：费力。婚姻：不吉。胎产：二阳包阴，孕主女，支上脱日上，产速而易。疾病：心肝二经之病，淹缠难退。失脱：昼占元武临干，婢女窃去。争讼：回环课，不解。出行：退茹又关隔，主不行。行人：回环课，当归。捕获：斩关，利于出奔，占捕须远。兵战：不宜。
毕法云：魁度天门关隔定，旺禄临身徒妄作。指掌赋云：戌酉申为返驾，主行肃杀之道。括囊赋云：日临辰位，招两姓以同居。

辛亥日第三局　干上申
课体：元首，间传，顾祖。
课义：未虽助初，赖此旬无，徒取怨憎，权称虚拘。
解曰：用乃日鬼，末传助初克日，定有教唆问讼之人。幸赖旬空不能作恶，谚所谓枉做恶人，徒取怨憎者也。然则午之所以为官，寅之所以为财，凡损我益我之事，皆不过权宜之称许，而虚拘之礼文而已，何尝有实意哉。
断曰：元首发用。理本顺从。间传而退，事有艰阻。午官又得末助，仕宦占之，利见大人之兆。干支上神，交车六害，禄临支而被支脱，当因起盖房屋，以禄偿逋。空寅助鬼，财非我有。宜携财谒贵，纳粟奏名。或求神祷病，以免灾殃。
天时：角星指阳，主晴。家宅：身宅防失脱，不宁。功名：大吉。求财：为贵人所不足，难得。婚姻：财空不吉，亦不成。胎产：胎亡神阴，孕主女，传逆产难。疾病：肝经之病，须得西南方医人治之。争讼：有人唆讼，然末传空，支亥又制官，有救。出行：支见元虎，干上阴空，远行不利。行人：顾祖格，当归。捕获：不寻自回。兵战：昼占差吉，夜占不利。坟葬：主山高，白虎亦得气，但发福不久耳。
毕法云：权摄不正禄临支。课经云：午为寅之子孙，寅为午之长生，自午传寅，乃子回顾母，名曰顾祖格。指掌赋云：午辰寅为顾祖，而喜气和平。纂义云：成合之期，戌月日应。

辛亥日第四局　干上未
课体：元首，元胎，蓦越，励德。
课义：初马丁杂，投虎空脱，君子犹，常流怎活。
解曰：丁火临干，鬼马发用，金日逢之，必主凶动。因取中传之财，引入亥虎空脱之乡。虽君子尚有，而况常流值此，有能免于死亡刑狱乎。
断曰：元胎之课，日鬼乘马，自第四课发用，名曰蓦越，占主蓦然而来。或有惊疑，或有窃盗。幸巳为日之长生，又为德神，所谓一德当头，万事无忧。况干支各乘上生，凶中有解。但课名励德，君子当随时省察，勿愧厥心，斯为元吉。
天时：天罡指阴，主阴。家宅：未乘天后加戌，主妇人有疾。功名：大利。求财：财爻不实，迟或犹可。婚姻：财空不宜。胎产：阴包阳主男，干脱支，产不易。疾病：心脾肾三经有病，主魂梦不安，宜谢土。争讼：初势汹涌，后却有解。出行：宜慎。行人：即归。捕获：难获。兵战：宜慎。
毕法云：金日逢丁凶祸动，虎乘遁鬼殃非浅。指南：乙丑十月卯将午时占，曰：先锋属病神，上乘卯财，当占阴人之病。传得元胎，又四课德鬼发用，食神乘空，主胸膈不能饮食。禄临死地，今幸子爻制鬼无妨，明夏太岁生鬼可虑。且夫占妻不宜财空，又辛日亦不宜占病，以辛作亡神故也。

辛亥日第五局　干上午
课体：涉害，曲直，度厄。
课义：宅并身灾，鬼掠钱财，携金告贵，此其宜哉。
解曰：辛被午克，亥被未克，夜又白虎临之，身宅所以俱灾也。三传纯木，乃日之财，却生干上午火作官，是我之财，为鬼所掠矣。然午为日贵，而携金谒之，关节可通，此其宜也。若爱财则化鬼矣，其能免于祸乎。
断曰：涉害之课，事主两端。三上克下，卑幼不利。面前六合，传会三合，财神外观可喜。但干支全伤，却恐两损。丁神自宅上发用，辛日逢之，祸机已动。幸中末空陷，凶中有解。未虽虎乘遁鬼，究为干之生气。且天乙临身，投以苞苴，事亦可谐。
天时：午火临干，丁神发用，全传生之，主晴。家宅：丁神入宅，动摇不宁，如正月夜占，鬼作死气乘常，丁又乘虎克支，必有内外孝服。功名：官贵临身，虽逢丁神，三传全财，生官大利。求财：恐是虚花。婚姻：后合在传，不宜。胎产：干上神阳，主男，三合课，产难。疾病：病属，心脾二家，甚险，宜求神。争讼：全财化鬼，丁神发用，大凶，然幸有解。出行：不利。行人：迟归。捕获：昼占在正西，夜占在东南。兵战：有惊忧。坟葬：发财之地。
毕法云：贵虽坐狱宜临干，鬼乘天乙乃神o，干支全伤防两损，虎乘遁鬼殃非浅，不行传者考初时。摘要云：六辛日午加干，虽是日鬼，却是贵人，不可作鬼祟看。当是香火正神，神佛岳府。夜占当有新化灵席作祟。

辛亥日第六局　干上巳
课体：重审，四绝。
课义：采葛寻脑，幽隐难考，夜元克身，丙午又造。
解曰：干上巳鬼，夜将乘元，支上午火，旬遁得丙，俱来伤日，为害甚矣。然细考之，巳害犹浅，而午尤甚。盖午官发用，迤逦生至末传，午克丑墓，使申金全然无气。譬之采葛者，而寻其脑，午为厉阶矣，岂不幽隐而难考哉。
断曰：四绝之课，五行入墓，止宜结绝旧事，不利新谋。干上虽乘巳鬼，却为日德。贵又坐宅，占官最吉。末传兄弟，丑墓午克，且作鲁都劫煞。干上元武又乘驿马，主自己或兄弟，必因盗贼而起官司。
天时：火爻发用，主大晴。家宅：午贵加宅，宅中有愿未完。功名：四绝卦，禄又陷空，不吉。求财：只宜索逋。婚姻：四绝卦，不宜成姻。胎产：胎神临宅，受克作旬空，占孕占产俱畏。疾病：病在心肾二经，凶不可言。争讼：官鬼临身发用，势极凶险，幸为日德，有解。出行：所如猝难称意，驿马乘元，又逢鲁都官鬼，须防讼盗。行人：迟归。捕获：昼占即西方捕役作贼，夜占在北方。兵战：主客俱不利。
毕法云：鬼乘天乙乃神o。纂义云：事多i塞，动遭阻隔，了结旧案，是名四绝。指掌赋云：贵常同入官乡，当朝宰执。邵公诗云：鬼在鬼方无所畏，此鬼原来无避忌。

辛亥日第七局　干上辰
课体：反吟，元胎，斩关。
课义：两贵受克，生值绝域，浊气所生，失十得一。
解曰：午为昼贵而临子，寅为夜贵而临申，俱受下克，干贵无力矣。巳乃辛金长生，投绝受克而作初末，诸占不吉。惟赖干上天罡浊气来生，无如辰土所生，实为亥水所脱，故云得一失十也。
断曰：无依之卦，反覆无常。干支上神，交互相克，事无实据。宅上之巳，本为日德，又为长生。发用作马，遁得乙财，若出外求谋，亦薄有财喜。
天时：久雨主晴，久晴当变，方晴复雨之象。家宅：宅上鬼马发用，主有动移之事；昼占天后临绝，妻女灾危；夜占元武，防婢走失。功名：马乘德鬼作长生，大利。求财：龙坐长生，大利。婚姻：不宜。胎产：绝胎卦，胎神又空，占孕防损，占产速。疾病：心肾二经之病，以女色不正而得，虽淹滞，有解。争讼：反覆淹滞。出行：马发用作长生，可获财喜。行人：不来。捕获：元武恋生，不获。兵战：不利。
毕法云；两贵受克难干贵。课经云：巳午加亥子克日，主痨病或心患病痈。克应经云：老幼占病得元胎，为后世投胎之兆，最凶。纂义云：支马乘元，若水局月占之，主有走失逃亡。巳时占，主宅舍动移之事。夜占天后临巳加绝，主阴人有灾。

辛亥日第八局　干上卯
课体：重审，励德，孤辰。
课义：来情占失，夜贵无力，斫朽木轮，所谋阴慝。
解曰：卯乃日财，临于干上。昼占乘元发用，是财物逼迫，来意定占遗失也。夜贵仰丘俯仇，贵人无力，干之何益。卯加金为用，名曰斫轮。然卯值旬空，朽木难雕，宜改科易业。末墓蛇虎，干支上神，俱乘元武阴后，所谋阴慝，夫复何疑。
断曰：重审之卦，事须三思。用空名曰孤辰，当防离别。大约有虚名而无实济，惟僧道则相宜也。中申陷空，惟留末传丑墓，遁癸闭口，凡有谋为，须待春风消息。若逢卯年卯月占之便佳。
天时：天罡指阴，主阴。家宅：辰卯相害，人宅恐有不宁。功名：初中皆空，惟留末墓，俟卯填实，生起官星。末冲丑墓，乃佳。求财：得亦还失。婚姻：财恐不成。胎产：二阴包阳，男子之样，胎神临空受克，占孕必损，占产即生，疾病：初中空陷，末墓乘虎，大忌。争讼：原被皆忌。出行：春占吉。行人：朱乘中传之申，音书已在途中。捕获：难获。兵战：不可轻动。
毕法云：朽木难雕别作为，不行传者考初时。括囊赋云：申乘朱雀，音书必起于程途。金兰略云：孤神上克，必主孤单。照胆秘诀云：后合元阴与酉卯，加临课位遭强盗。

辛亥日第九局　干上寅
课体：知一，曲直。
课义：夜虎丁火，勿恃传课，交合何益，无财有祸。
解曰：用未遁丁，夜乘白虎，金日逢之，凶祸动矣。况三传俱财，全财则化鬼。干上寅，支上卯，虽交车相合，而四课皆空，恃之何益。若贪其财，不惟财不可得，而祸即随之矣。
断曰：曲直之课，整体冗杂，又名知一，首鼠两端。三传三合，且干支上神交关相合，日辰阴阳，又自为合，欢忻和合之象。惜为空亡，惟留中传一亥，凡百谋望，凶则可解吉则难成。倘值春占。或遇卯年可喜。
天时：龙虽升天而角星指阳，主晴。家宅：人宅亨嘉，但丁神自第四发用，主长上文书之事，蓦有虚惊。功名：不利。求财：财神空亡，求之反费己财。婚姻：淫u卦，不宜。胎产：干上神属阳，主男；胎坐长生，孕吉产迟。疾病：传课皆空，即愈，久病可危。争讼：财空官陷主即解散。出行：宜慎。行人：即归。捕获：武恋长生坐宅，易获。兵战：防有失。坟葬：龙虎皆陷，元神空亡，葬之不古。
毕法云；金日逢丁凶祸动，传财化鬼财休觅，交车相合交关利。指南：甲申十二月子加酉占功名。曰：干乘绝气，支见死神，贵既空亡，禄亦受制，官星陷矣。谁与居位，营垒空矣；谁与御侮，财星空矣；谁与生官，太阳西坠。冬木逢空，岁在大梁，不能保矣。盖明岁行年酉为自刑，当破坏木局，果验。

辛亥日第十局　干上丑
课体：蒿矢，元胎，励德。
课义：马上张弓，矢箭申空，幸脱孤矢，虎墓须逢。
解曰：巳为弓，乘马而遥伤日干，故曰马上张弓。申为箭，蒿矢得金，是为委镞。幸巳落空乡，又被末传亥水相制，全然无气。中传之申，夜乘天空，亦无足虑，则亦幸脱于弧矢者也。惟干上墓虎加临，凶恶殊甚，倘年命得逢寅卯，犹可为救。
断曰：蒿矢之课，祸福俱轻。至第四课发用，尤为无力。华盖覆日，事主昏迷。昼乘白虎，须防仇人陷害。
天时：早晴，午后风且雨。家宅：人口不宁，年命上得寅卯，或寅卯年占吉。功名：已得者不利，未得者不遇。求财：不能。婚姻：不宜，亦不成。胎产：胎空坐死地，难保。疾病：丑墓乘虎临干，马临绝地，难愈，本命木有解。争讼：可解。出行：水路差可，然驿马乘后合克干，身须保重，若近女色，尤危。行人：不来。捕获：难获。兵战：防失众。
毕法云：干乘墓虎无占病。吴越春秋：七月辛亥寅时吴伐齐，辛上丑，亥上寅，巳神克日为用。辛，岁位也。亥，阴前之辰也。合，壬子岁前合也，行师决胜。但德在合，斗系丑。丑，辛之本也。大吉为白虎而临辛，功曹为太常而临亥。大吉加辛为九丑，又并白虎，前虽胜，后必大败。

辛亥日第十一局　干上子
课体：涉害，间传，u女，出户，闭口。
课义：财德既空，墓虎独存，病绝药食，恐丧其魂。
解曰：中传卯财，末传巳德，俱属空亡。独存初传墓虎，又为闭口。占病定然药食不进，恐丧其魂者，言必死也。
断曰：涉害之卦，凡事疑滞，孟行不行。发用闭口，似物闭藏，机关莫测。干支上神六合，三传自墓传生，而末又助初生，大约先凶后吉，亦有恩中生害之象。凡占以退为进，以晦为明，不当恃才尚智，贻悔后来。
天时：天罡指阳，主晴。家宅：春占干墓并关，宅应隳废，墓虎伤支，宅有伏尸，或邻舍有棺鬼作祟。功名：寅卯年月最利。求财：无利。婚姻：不宜。胎产：涉害，胎孕逾期；闭口，恐生哑子。疾病：主肾虚气促，或痰气格塞哑，或禁口痢，或喉塞不食。失脱：人见而不肯言。争讼：闭口，屈不得伸。出行：有阻。行人：不归。捕获：不得。兵战：宜慎。坟葬：龙虎值空，未为全吉，然墓作生气，逢寅卯亦发。
毕法云：不行传者考初时，空上逢空事莫追，支乘墓虎有伏尸，干墓并关人宅废。课经云：干上子脱辛，昼占乘天空，是名脱空神。凡占皆无中生有，全无实迹，不足取信。如旬空乘天空亦然。纂义云：丑虎乘墓加支，宅有伏尸，或邻舍有棺椁，不无鬼祟。指掌赋云：丑卯巳为出户，春雷震蛰。

辛亥日第十二局　干上亥
课体：元首，进茹，不备，闭口。
课义：故意相亏，狐假虎威，己财既失，意外何希。
解曰：支来加干，上门相脱，喜得坐下戌土敌之，亥惧而不敢脱，是辛犹狐而戌犹虎，即狐假虎威之喻也。中末寅卯，己之财也。乃作空亡，己财则既失矣，意外之获，尚何可希冀乎。
断曰：退茹空亡，大宜进步，又值网刃，不宜向前。大约进退维谷，动静两难之象。且干上逢脱，夜将乘元，是为脱盗。支上子亦脱气，凡事尽被脱耗虚诈不实也。
天时：主阴。家宅：人口衰惫，且有耗财之患。功名：财空，官星不见，不吉。求财：己财且失，何暇外求。婚姻：龙后乘墓，不佳。胎产：孕生男，但闭口，当生哑子，占产不易。疾病：心经之病，不能饮食，或不能言语，凶而有救。失脱：主见者不肯言。争讼：冤不能伸。出行：进茹空亡，不宜前往。行人：未归。捕获：难获。兵战：不利。坟葬：不能生长草木，将来家道渐贫。
毕法云：须忧狐假虎威仪，脱上逢脱防虚诈，所谋多拙遭罗网，干墓并关人宅废，不行传者考初时。断镜云：亥将戌时占此课，定主失脱。缘干上亥为日之盗神，将乘元武。又初传为日之墓，中末日财，又系旬空。纵太阳照武，奈戌时太阳已归地下，其贼难获，果验。

壬子日第一局　干上亥
课体：伏吟，励德，三奇，杜传。
课义：德禄幸临，贪心再成，孟其兴旺，无礼遭刑。
解曰：亥为德禄，临干发用，何其幸也。如不守其禄，而贪心未已，前就中传之子，以冀兴旺，则末传卯子无礼相刑，刑狱之遭，其能免乎。
断曰：卦得三奇，祸消福长之象。况传课皆逢旺禄，凡谋俱吉。惟归计值空，事恐更变难成。且课体伏吟，宜静而不宜动耳。
天时：晴占则晴，雨占更甚。家宅：德禄临干，旺神坐支，人宅y亨。功名：传课重逢旺禄，大利。求财：干支同类，恐有争夺。婚姻：支干比和，且乘旺禄，大吉。胎产：男子之祥，伏吟，占产尚迟。疾病：病属肾经，未能即愈。争讼：田庐致讼，可和。出行：不果。行人：未动。捕获：夜占即家中人作贼。兵战：防诈。
毕法云：旺禄临身徒妄作。古鉴：辛卯人，戊申十一月卯加卯占家宅。曰：宅上帝旺，财物兴隆。中传是子，子边作亥似孙字，今年子及孙当进学。末传门户上有不宁，乃是户役事。门上不合安符，主不时吵闹。财禄甚稳，家当大发。但身有胸胱疝气，及阴肿水气之忧。尚有四四一十六年寿，当以阴肿而亡。盖亥数四，身与初传重见，旺则相倍之故也。其家果挂一天师，时有怪异，去之即安，余亦皆验。

壬子日第二局　干上戌
课体：退茹，斩关，不备，元首。
课义：先疑后遂，佯输诈退，病讼逢斯，昼夜皆晦，
解曰：戌土临干发用，昼夜上乘白虎，此壬所最怕者也。先受此惊疑，然后从而得酉申之生遂，所谓佯输诈退也。若占病讼，岂能当此虎鬼昼夜相临乎。
断曰：连茹而退，凡事以退为进，斯能受益。魁度天门，虽有阻滞，而临干发用，却为斩关，非安居之象。但格合失友，课名不备。又虎乘干鬼，人情必然欠美，事体必然未周。多主孟行不行，先难后易之象。
天时：天罡指阴，主阴。家宅：德禄坐宅，宅旺而窄，人亦平安，防有大惊。功名：青龙值旺，已仕者主升转，未仕者，不日得官赴任。求财：无益。婚姻：不吉。胎产：胎上神阳，主男，产迟而难。疾病：魁度天门，乘虎作鬼，主肾气大虚，以致隔食隔气，法宜治脾。投谒：有阻。争讼：不利。出行：不大遂意。行人：归迟。捕获：昼占盗在西南，夜占盗在正北。兵战：当失众。
毕法云：权摄不正禄临支，魁度天门关隔定，干乘墓虎无占病，虎临干鬼凶速速。课经云：日干禄神加临支辰上者，凡占不自尊大，受屈折于他人，非邻国之游士，亦幕府之客臣。纂要云：壬水临支就旺，大宜家居食禄。

壬子日第三局　干上酉
课体：元首，斩关，间传。
课义：宅上为初，昼占难居，叵耐末午，助鬼趑趄。
解曰：戌土临宅发用，昼将白虎，若占家宅，凶恶难居。末传之午，虽为日财，却助初鬼，壬干见之，自趑趄而不敢进步，故尔叵耐也。
断曰：间传之课，进步艰辛。又名斩关，事难安贴。干支六害，而干则受败，支则受克，人宅不宁之象。末财生助初鬼，止宜携财告贵，切勿妄意求财，必将致祸。昼占酉乘太常生日，当因喜庆婚姻，以致破财，或开丝铺酒肆，以为生计。
天时：主晴。家宅：虎鬼临支发用，干支俱受其克，人宅不宁，小口灾更甚，功名：催官发用，末财又助，已得者升迁，未得者任速。求财：无益。婚姻：干支上乘六害，不吉。胎产：三传纯阳，主女；干上脱支上，产速而易。疾病：肝肾二经之病，昼占甚凶，夜占有解，总宜求神作福。争讼：有教唆人，主略占先。出行：斩关课，最利。行人：即至。捕获：昼占盗在正南，道旁马舍。兵战：不利。
毕法云：虎临干鬼凶速速，虎乘遁鬼殃非浅。课经云：戌加子发用，夜将为一喜一悲，干上酉乘空生日，为不幸中幸。支上戌乘龙克日，为幸中不幸。断镜云：戌虎临支，寅月占主房舍不安。虎临四季加子，主小口灾病，占讼有主唆。年命制末则吉，生初则凶。

壬子日第四局　干上申
课体：比用，三交，高盖。
课义：夜遁戊虎，财亡妻苦，中末皆空，败坏门户。
解曰：干上申，长生也。遁得戊土，夜乘白虎，反为伤日。发用午火，昼后夜元，又被末传子水冲制，是妻财受伤矣。中末空陷，且子卯无礼相刑，兼之壬水败于酉，支上乘之，门户之所以败坏也。
断曰：知一之课，亦名比邻。事有两歧，起于同类。有始无终，恩中生害之象。且三交作传，事体牵连，须防有人阻破。幸日辰上神，交互相生，循分守拙，最为安妥。
天时：火用水空，主晴。家宅：败神临支，夜虎遁鬼，人宅俱不能安宁，家中忌隐匿私人。功名：高盖课，大利。求财：无益。婚姻：不吉。胎产：胎神临败地，孕防损；阳包阴，主女，支上神脱干，产速。疾病：病属肝经，或因酒食而起，甚凶。争讼：夜占虎乘遁鬼，甚凶，然可讲和。投谒：比邻，人可得见。出行：有阻。行人：未归。捕获：贼在邻近。兵战：宜和不宜战。
毕法云：虎乘遁鬼殃非浅，不行传者考初时。太乙经云：壬子日魁加辰，胜光临子为用，将得蛇，此为日辰并伤神将也。但辰伤妇，谓辰伤其阳神神将者。又曰内有微气往助之者，为妇死也。

壬子日第五局　干上未
课体：涉害，曲直，励德。
课义：丁鬼临身，暗戊加辰，财如刃蜜，夜卜为。
解曰：水日逢丁，临身之财，极易取也。但乘未土，为日之鬼。申乃长生在支，却遁戊土乘虎，二者皆美中不足，故以刃蜜喻之。至于夜占，则天将皆属土克干，尤甚矣。
断曰：见机之课，乃趋安避危，先难后易之象。事须见机，思所变计。若守旧不改，愈加稽滞矣。况局成曲直，动则如意，静则不宁。贵人立于酉上为励德，亦主迁动。但干上神，交车六害，末传德禄陷空，凶易散而吉难成耳。
天时：曲直带丁马，主大风。家宅：干支上神交车六害，三传又脱盗干支，人宅不宁。功名：不利。求财：壬干乘丁，惜乘六害，难得，春占吉。婚姻：水日逢丁，妻财已动，春占大吉，余不甚佳。胎产：胎上神属阳，弄璋之兆，产迟。疾病：症主肝木，因风而起，难愈。争讼：虽凶，有解。出行：中末空陷，有始无终；未必去，去亦不佳。行人：归迟。捕获：昼占是东方本家人。兵战：不宜。
毕法云：虎乘遁鬼殃非浅，水日逢丁财动之。断镜云：壬子日太常临未加亥，支上申乘白虎，三月占又是死气，乘虎入宅，主内外孝服。指掌赋云：未卯亥为正阳，遵发生之意。又云：三传纯子孙，不求财而财自至。

壬子日第六局　干上午
课体：重审，四绝，u女。
课义：夜申遁鬼，长生无气，或卜财亡，或缘妻婢。
解曰：申乃壬水长生，遁戊为鬼，被初克中墓，则长生无气矣。午为壬水妻财，被水将夹克，占遇此课，非为财亡，则缘妻婢之事也。
断曰：重审之课，事多不顺，事由妇人而起。面前六合，三传递生育干。占主先以财交引荐，后致祸灾。初遭夹克，财不由己而费用。中作腹胎，妻应怀孕而忧虞。初末虽引从地支，然被丁未克害，当亦不能安坐享福也。
天时：火爻夹克，天罡指酉，主阴。家宅：旬丁乘鬼，入宅克宅，主宅不宁。功名：三传递生，可得，恐有反覆。求财：费力。婚姻：恐非佳偶。胎产：胎神临绝受克，占孕危，产易。疾病：症主肝肾二经，淹缠难愈，宜作福。争讼：可和。投谒：干支上神六合，宾主和谐。出行：吉。行人：在途。捕获：昼占在东方舟车中，夜占在正南园田内。兵战：能知机，可小用。
毕法云：三传递生人举荐，初遭夹克不由己，六爻现卦防其克，虎乘遁鬼殃非浅。邵先生口议云：凡太岁未加子，或子加未，主井中有祟。克应经云：凡宅上见鬼，如为岁月破，主破家破祖破田畜小口妻财之应。

壬子日第七局　干上巳
课体：反吟，励德。
课义：两贵无力，博奕大获，满目钱财，身心疲役。
解曰：巳贵临亥，卯贵临酉，昼夜俱被克制，故尔无力。干支各自乘财，交互克取，如博奕角胜之类，可以大获。但钱财虽然满目，若秋冬遇之，身旺财弱，虽遍地蛇虎，而以凶制凶，求财何忧不得。春夏则财旺而身弱矣。蛇虎羊刃，来去冲迫，大费奔驰筹画，所以身心疲役也。
断曰：无依之卦，反覆不常之象。凡占主有惊疑，美中不足。又干支相同，为借钱还债格。求财非宜，问官大利。然巳为破碎煞，又系德丧禄绝，止宜循理守正，不可恣意妄行。
天时：晴占则阴，雨占则晴。家宅：游都临＊干支上，夜乘元武发用，防有咨贼之惊。功名：德丧禄绝，主有不测，幸财旺生官，虚惊而已。求财：可得，秋冬更稳。婚姻：反吟课，不成。胎产：胎上神阳，主男，产顺。疾病：心经之症，新病即痊，久病凶。争讼：先发者少利。出行：干乘游都劫煞，支复逢元，防盗。行人：在途。捕获：昼占在西南方，门墙城阙之所。兵战：防劫掠。坟葬：在道路旁，可以发财。
毕法云：两贵受克难干贵，传财化鬼财休觅。神定经云：反吟刑冲，有始无终，吉未得吉，凶未得凶。

壬子日第八局　干上辰
课体：重审，铸印，斩关。
课义：两贵引从，再复旧俸，久处沉滞，忽然擢用。
解曰：支之华盖，作干墓神，覆于日上，主人昏晦。亥禄为墓所掩，幸初末两贵，引从日干。而中传之戌，复来冲开辰墓，然后禄神得以无恙，是再复旧俸也。凡人之久处沉沦，一旦擢而用之者，其象如此。
断曰：重审之课，事多不顺，先暗后明，三传铸印。有位者占此，喜溢眉端。庶人占之，却生灾祸。又主得上人提携，或两处贵人引荐成事，难中有救之象。如八月占，辰为太阳，尤为喜庆非常也。
天时：天罡指阴，主雨。家宅：人亨宅旺。功名：遇卯戌，升迁立至。求财：末助初财，求无不遂。婚姻：可成。胎产：铸印课，又胎上乘禄，主生贵子，占产不易。疾病：心肝二经之病，久病凶，新病即愈。争讼：甚凶，幸有解。投谒：甚利。出行：水陆咸宜，铸印卯空，俟卯戌月日吉。行人：先有信至。捕获：昼占贼在西南方，因饮食与人口角。兵战：宜慎。
毕法云：前后引从升迁吉，华盖覆日人昏晦。观月经云：富贵天乙卦，发用最为良。四月申加卯，壬子入本乡，富贵兼权印，福禄从天降。要览云：末传卯居旬后，谓之铸印不成，必勉强而后可得。

壬子日第九局　干上卯
课体：重审，曲直，斩关。
课义：夜将难受，木局为救，昼卜俱空，占官虚谬。
解曰：夜将贵勾太常皆土，壬水难受，却赖木局为救神。但三传盗气，初末空亡，而昼将又乘天空，虚脱甚矣。惟常占喜木局制鬼，仕宦则剥官煞旺，竟成虚谬也。
断曰：重审主有忧虞，斩关主有移动。局名曲直，其性曲折而直遂，有进退未决之象。发用水日逢丁，当因官鬼之财而动。未卯空陷，惟留中传德禄，兼之仪神入宅，和合可望。但丁为日财，其实是鬼，火又生之，并土将克干，名子母鬼，主有骨肉解破其事。
天时：天罡指阳，亥水夹克，主晴。家宅：干支上神六害，人宅不宁。功名：不利。求财：虚而不实。婚姻：不吉，亦不成。胎产：胎上乘阳，主男，干支上六害，产有厄。疾病：心肾二经受病，久病凶，新病即愈。争讼：先发者不利。出行：驿马居天中，天罡加四仲，道路阻塞。行人：初传陷空，末遇天中，当因贵人官鬼之财阻滞。捕获：贼在南方，斩关难获。兵战：先动少利。
毕法云：众鬼虽彰全不畏，彼此猜忌害相随，合中犯煞蜜中砒，水日逢丁财动之。断鉴云：木虽福德，究脱壬气，干事不宜托人。

壬子日第十局　干上寅
课体：弹射，三交。
课义：课无涯岸，执弓妄弹，末刃虎元，凶存吉散。
解曰：寅卯旬空，巳午陷空，四课皆空，浩无涯岸。又弹射发用，是弓虽张而亡弹者也。日财临空，中酉坐克，独存末传羊刃。昼虎夜元，吉则散而凶则存，何利之有。二贵皆空，求贵者业蒙许允，后却被人搀越。
断曰：弹射无丸，事属影乡。三交之课，隐蔽欺私。干支上神，交互相脱，当有欺诈虚耗之事。昼蛇临财，财有虚惊。夜空临酉，婢女欺诳。凡事总当持正，素履无咎。
天时：火空毕见，子水独实，主雨。家宅：家匿阴私，虚耗不免。功名：已仕者，有迁转之机，未仕者难得。求财：不惟不得，且防有失。婚姻：不吉，亦不成。胎产：孕产皆不利。疾病：心肾二经之症，新病即愈，久病则凶。争讼：朱勾陷空受克，可以解散。出行：谨慎为要。行人：不至。捕获：昼占在东南炉冶贵人家。兵战：有失众之虞。
毕法云：人宅受脱俱招盗，二贵皆空虚喜期。课经云：支干上皆乘脱气，占病必因屋宅费用致心气虚惫，补元可愈。占式云：元武临亥，渭武入贼乡，必有失脱。午加卯用，主托人失节。登歌云：一弹打双鸿，须知两用心，有谋虽所中，所望不全成。

壬子日第十一局　干上丑
课体：重审，励德，间传，六仪，u女，登三天。
课义：自墓传生，交合相并，劣猿难靠，羸马难乘。
解曰：初传辰乃日墓，末传申乃长生，是自墓传生也。子支与干上丑合，壬干与支上寅合，是交合相并也，凡事先迷后醒，交关最利。但发用空亡，中传之午属马，坐墓受脱则羸矣，何可乘乎。末传之申属猴，被午克制则劣矣，讵足靠哉。
断曰：登三天课，至高至危之象。重审发用，百凡犹豫。幸属六仪，可以化凶为吉。占者主初值艰难，后主成合。
天时：角星指阳，时而有风。家宅：元后乘马，临宅脱干支，须防奸盗，如八月昼占，有内外孝服。功名：青龙乘生内战，主有升迁。求财：始艰，终可得。婚姻：后合不宜。胎产：孕女，产不利。疾病：登三天，难愈。争讼：当至朝省，至凶之地。出行：水路防盗。行人：未归。兵战：不利。
毕法云：二贵俱空虚喜期，罡塞鬼户任谋为，干墓并关人宅废，制鬼之位乃良医。古鉴：卯加丑占身命，曰：此课于细微中出入，却能显焕。宅居西北，渐出东南，主有财有寿。盖壬子皆在西北，主幽燕之地，转出东南旺盛之方。宅上寅为子息值空，初传辰为鬼，又临子嗣空亡之地，中传得孙为财，末又长生，临于财及子孙之上，故主有寿有财。子虽先死，得孙送老也，后皆验。

壬子日第十二局　干上子
课体：知一，进茹，不备。
课义：支神作旺，来临干上，倘孟改谋，迭遭欺诳。
解曰：面前六害，进茹皆空。喜支加干上，彼来就己而作旺神，则有兴隆之象也。倘进而别谋，则空脱墓鬼俱全，兼值网罗，岂不迭遭欺诳乎。
断曰：知一之卦，事起同类。四课不备，事不周全。连茹而进，三传俱空，止宜退守。干上之旺，支上之合，使壬水不被传木全脱，乃全身远害之道。凡占不宜妄动妄行，亦不利托人干事。
天时：旺水临干，却坐绝地，大风而略飘细雨。家宅：宅旺人亨，如八月昼占，鬼乘常作死气克宅，防有内孝服。功名：昼占凶，夜占吉。求财：不可得。婚姻：不成，亦不吉。胎产：孕女，产迟而难。疾病：心肾二经之症，初病淹缠，久病危。争讼：彼胜。出行：利于速行。行人：将至。捕获：盗在近邻，女人作线。兵战：利客不利主。
毕法云：进茹空亡宜退步，所谋多拙遭罗网。三车一览云：壬子日，干上子，支上丑，支干本相邻近，而上神又作六合，凡占主有变换，彼我共谋求合之事。九门杂占云：支干上子丑六合，又乘太常，是为牛女相合，大宜占婚。缘丑中有牛宿，子中有女宿也。然壬子又是芜淫，恐未必成。

癸丑日第一局　干上丑
课体：伏吟，乱首，励德，游子，稼穑。
课义：见财动心，凶祸来侵，中传虎鬼，仕宦宜临。
解曰：末未遁丁，暗财也。三传纯土，化作鬼矣。若取此财，凶祸不小。中传鬼乘白虎，常人遇之，病讼可畏。惟仕宦则为催官符至，上任极速，故宜临也。
断曰：伏吟有郁塞不舒之情，稼穑有艰难稽滞之象。幸癸日名脱难煞，否极泰来，久厄者反有解散之意。支作破碎，临干克干发用，谓之上门乱首，主卑下犯上，事发于外而起于内。水日逢丁，必主财动，及远方封寄财物。未娶则结缡可贺，已娶则离别堪忧。如行年上神，克去丁所乘神，又非此论。
天时：晴而有云。家宅：卑下有犯上之事，须防病讼刑伤。功名：催官符至，得官甚速。求财：可得，但不可多取。婚姻：不吉。胎产：二阴包阳，孕男，产迟。疾病：闭口卦，饮食不进，甚凶，主往妻家而得病，如年命有卯木可救，乘寅木必得神护。寻访：必出外干事，先允许，后必改。出行：有阻。行人：即回。失脱：家内寻可获。盗逃：不远。兵战：宜慎。
毕法云：宾主不投刑在上，水日逢丁财动之，任信丁马须言动。玉成歌云：斩关游子身当动。纂要云：旬尾在干作初，宜闭门以免祸。纂义云：支干共处，混同无别，婚姻不明，事难剖决。

癸丑日第二局　干上子
课体：重审，退茹。
课义：旺禄可用，子丑合共，牛女婚宜，公讼动众。
解曰：旺禄临身，昼将青龙，大可守而用之。发用子加丑迭合，谓之牛女相会，婚姻最利。但末传之戌，昼夜俱乘白虎，如占公讼，则必干动众人也。
断曰：重审之卦，事每不顺。三传退茹，主有逆事相牵。宜慎其始，以绝祸端。魁度天门，又为失友格，人情失好。凡占阻隔，有孟行不行之象。旺禄自干支上发用，中乘驿马，木得催官符，仕人占此，必莅任速而迁转频也。
天时：天罡指阴，传课皆水，必雨。家宅：干支皆乘旺禄，宅旺人亨。功名：传中禄马交驰，末得催官使者，大吉，夜占防罚俸。求财：不能。婚姻：昼占龙乘旺禄，后化得合，男主贵而富，女主美而贤，夜占亦吉。胎产：二阳包阴，孕女，胎上乘绝，产速。疾病：病在肾经，症恐复发。谒贵：昼占大利。争讼：恐防覆审。出行：利有攸往。行人：归迟。捕获：昼占贼在西南路旁饭店，有女人掌柜。兵战：凯歌可奏。
毕法云：旺禄临身徒妄作，权摄不正禄临支，两蛇夹墓凶难免。邵南妙经云：天乙临德上，谓之贵人临天德。占岁，主布泽天下，国有恩赦，常人有喜事变通。纂义云：青龙入海，财禄自然，审其取舍，福自绵绵。

癸丑日第三局　干上亥
课体：重审，三奇，时遁。
课义：行人出外，携财而至，未与巳酉，难为亥类。
解曰：亥马自干发用，丁未居于末传而为财，迤逦复生回于，故主出外得财而归也。但中传之酉，旬遁为己，未又元遁为己，俱克亥水。且癸水败于酉，凡占同类之事，皆非所宜。
断曰：重审之卦，以卑犯尊，传课纯阴，利营私干。干支乘亥自刑发用，将值空勾。凡百交接，防有欺诈。幸为三奇，逢凶化吉，占者吉凶，俱于卯日克应。
天时：传课纯阴，主有小雨。家宅：马乘勾空，入宅临干，防有军吏欺诳。功名：官爻立败地，青龙入空乡，不利。求财：水日逢丁，可以如意。婚姻：日辰各乘自刑，不宜。胎产：孕主男，产防厄。疾病：肾经膀胱之疾，不妨。争讼：卯月日可结。投谒：宾主不投。失脱：难得。出行：马作自刑，未能顺遂，初遭夹克，恐不由己。行人：辰戌日至。捕获：昼占贼在南马房，有女人作线窝脏。兵战：不吉。
毕法云：宾主不投刑在上，水日逢丁财动之。观月经云：旺孕卦，不干传课事，只看夫妻年命上旺相。如七月未时占，妻命属金三十四，夫命属水三十七。夫年寅上子乃水旺，妻年亥上酉值秋旺，二旺则当怀孕，其他夫妻行年仿此。

癸丑日第四局　干上戌
课体：元首，稼穑，游子，斩关。
课义：谋财祸攻，昼将弥凶，宜占官职，喜事重逢。
解曰：癸以丁为财，奈三传皆土，类聚为鬼，取必有祸。昼占将乘蛇虎，其凶更甚。然干上戌虎发用，仕宦逢之为催官符至，则主重重见喜，以官爻重叠故也。
断曰：元首之卦，以尊制卑，万事顺利。但稼穑乃艰难之兆，斩关有震动之形。传课全鬼，或冲或刑，昼将复乘蛇虎，若常人占此，不能免于惊忧。幸末传辰墓为戌虎冲开，势虽汹涌，而守正待时亦得终吉也。
天时：传课皆土，主阴霾。家宅：主家破人离，凶殃叠见，宜禳之。功名：禄虽空，幸官星甚旺，可望。求财：恐有破散。婚姻：不宜。胎产：孕主女，产可忧。疾病：肝肾二经之病甚凶，宜禳之。争讼：势同骑虎，两败俱伤。出行：夜占吉。行人：即回。捕获：昼占在东南，夜占在正南。兵战：不利。坟葬：龙虎冲克，不吉。
毕法云：虎临干鬼凶速速，水日逢丁财动之，全鬼化财财险危。集义云：白虎乘戌，临丑被刑，主官事吏人追呼。玉成歌云：斩关游子身当动。课经云：三阴如癸丑日，子将卯时申生人，行年在丑，天乙逆行，日辰在后，戌乘虎加癸为用，卯木克行年，三传戌未辰为三阴，凡事不通，多有晦滞。

癸丑日第五局　干上酉
课体：元首，从革，励德。
课义：将克传生，己酉败人，宅衰人盛，惟便缙绅。
解曰：天将纯土克身，全传会金生日，是将克传生也。癸水败于酉，而又遁己土，明败暗攻，是己酉败人也。三传脱支生干，主人口盛而宅舍衰。然支系官爻，如用昼将，并来生传，传递生干，乃官印相生，迁官进秩，岂非缙绅之便乎。
断曰：从革之卦，有革故鼎新之象。事必关众，凡谋有阻，亦主变换不常。干支上酉为败气，亦为自刑，主彼我各相疑忌。幸德合发传，会成三合。课主和谐，可因贵以致富，亦名回环。吉则成吉，凶亦成凶。
天时：晴占则阴，雨占则晴，家宅：干支皆败，防有奸私讼事牵连及长上之灾。功名：大利，夜占帘作德发用，试必高中。求财：得恐复失。婚姻：不宜：胎产：纯阴主男，产速而易。疾病：因酒食而得，或肝肾二经之病，可救。争讼：得理，昼占防刑。出行：须防乐里生悲。行人：未必得意。捕获：不能得。兵战：不宜。
毕法云：干支皆败势倾颓，宾主不投刑在上，苦去甘来乐里悲。课经云：将克传生，虽有面前之生，背后亦防相害。谚云：贪他一粒粟，失却半年粮，即乐里生悲之谓也。

癸丑日第六局　干上申
课体：重审，斫轮，四绝。
课义：没溺财爻，朽木难雕，两贵常怒，守旧逍遥。
解曰：巳乃财爻，入于鬼墓之乡，所以没溺也。卯系旬空，是为朽木加申发用，何可雕也。昼巳入狱，夜卯受制，故两贵常怒。独干上申为长生，若能守旧，却得逍遥。虽乘元虎，化为金水一类，即有惊耗，亦无足虑。
断曰：重审之卦，不可妄行。课体四绝，止宜结绝旧事，不利图新。斫轮卯空，须改科易业。另作营生，发用夜贵内战，必因贵人以滋口舌。中传官鬼，落陷受克。末传财爻，复被墓脱，主忧喜皆虚，吉凶无据。
天时：天罡指阴，旺龙升天，主雨。家宅：长生临支加干，人宅安宁，将乘元虎，防有虚惊小耗。功名：不利。求财：财入库，不可得。婚姻：不成。胎产：二阴包阳，孕男产迟。疾病：肾水不足，得贵人文士医之可愈。争讼：虽凶有解。出行：马入墓，不吉，亦不成行。行人：不至。捕获：不得，兵战：不利。
毕法云：朽木难雕别作为，三传递生人举荐。观月经云：斫轮团圆象，本自太冲生，求官必得禄，逢事得均平。邵南妙经云：天乙临德上，国家主有恩赦，布泽天下，常人有喜事变通。

癸丑日第七局　干上未
课体：反吟，稼穑，励德，游子。
课义：四丁临未，刃蜜难舐，贵人休干，美中不美。
解曰：干支初末四未遁丁皆财，财上带鬼，如舐刃蜜，舌必伤也。巳临亥，卯临酉，昼夜俱受克，故休干贵。此占凡事美中不美。
断曰：反吟之卦，事主反覆。稼穑主于艰难，励德主于摇动，有孟静不静之象。传课皆鬼，止宜携财告贵，不可贪财。惟年命有申酉者，斯能获福。
天时：主阴。家宅：人宅动摇，须防口舌官非；二月夜占，有外孝服。功名：大利纳粟奏名。求财：不得。婚姻：不成。胎产：孕男，产防不育。疾病：宜祷。争讼：彼此两伤。出行：甚利。行人：未回。捕获：去远难获。兵战：主客皆不利。
毕法云：两贵受克难干贵。指南：卯将酉时占生产，曰：纯阴返阳，支上神与支相比，男子之祥。但胎神夹克无气，卯为子宿，受酉冲克，主卯年不育，果验。古鉴：戊申十二月丑将未时占赴任。曰：旧政上又见旧政，第六年方得赴任，君其终此任矣。第八年当以丧归。盖戊申年占，未乃申前已往之位，故名为旧。初末日辰皆未，上有朱雀文书，故曰旧政。六年者，未带丁，六数也。满盘是鬼，丑为墓田，乘太常为亡化，丑未八数，故断其第八年扶丧而归，悉验。

癸丑日第八局　干上午
课体：重审。
课义：午系财类，来往受制，妻病财亡，难就难弃。
解曰：午为癸妻之财，临干发用，既被癸伤，又遭夹克。及归本家，亥水先据，是往来受制，所以妻病财亡，弃就之间，不綦难哉。
断曰：重审之卦，利在后动，初遭夹克，财不由己。末墓乘后，事多暗昧。传课自刑，惊忧难免。惟宜谨凛冰渊，庶几获福。
天时：阴晴不定。家宅：人宅不安，防失财虚惊。功名：不利。求财：不得。婚姻：不吉。胎产：二阳包阴，孕女。疾病：心病或眼目疾，有解。争讼：干支上皆自刑，不利。出行：不利。行人：归而复出。捕获：易获。兵战：不宜。
毕法云：前后逼迫难进退，宾主不投刑在上。断验：亥加午占家宅，曰：宅后西北水沟不通，致人常患眼日、肠气、痢泻之疾。若不速开，必主妇人颠狂。盖三传辰壅亥，亥克午，午临身宅害宅，故因宅以致害人也。又姜姓占前程，曰：初传午被癸克，妇人常患心血不宁。中传亥为同类，临于屋上，主为屋争讼。末传墓作天后，主妇人血气之疾。自身随传入墓，必乾艮上坟墓泥水浸棺，故前程不利。九年当有心疾，四年同族争屋，又五年若不动移，必死。盖午为心、为目、为妻、为屋，受癸之克，回家又有亥克，往来皆被其侵挠故也，果验。

癸丑日第九局　干上巳
课体：涉害，从革。
课义：人盛宅狭，彼恶己益，众语来生，官应显赫。
解曰：巳酉丑金局，脱支生干。占人宅，则人盛宅狭也。占彼己，则己益彼损也。昼贵皆土，将生传，传复生日，当有众人称扬。仕宦占此，则天将为官，三合为印，权柄双全，故宫应显赫。
断曰：见机作事迟留，从革主多变迁。贵德临干入宅，宫印迤逦相生，主同心一德。然常人止宜倚贵营生，不可恃势妄行。
天时：天罡指阳，主晴。家宅：传脱支生干，主宅破碎逼窄，人口兴旺。功名：有官有印，得人保举。求财：大利。婚姻：干支皆乘德神，传又三合递生，大吉。胎产：胎坐长生，大宜占孕，不利占产。疾病：心肾二经之症，或齿疼喉痛，不妨。争讼：无事。出行：水陆皆吉。行人：在途。捕获：可得。兵战：不利。
毕法云：三传递生人举荐。古鉴：戊申八月巳加丑占家宅，曰：传酉八月正旺，人盛而亨。丑支生传泄气，宅狭而替。癸水见酉为酒，巳为厨，四年内必因修造酒店，女子死酒缸中。又巳为店业，传课三巳，店共三所，先开二店发财，后开一店却败，盖水绝于巳也。酉为锅镬，干支上巳为四，二四得八，八年内面前淘屋，必主停丧。其家亦作四分矣。丑为八月死气，加于妻位，主死女子，皆验。

癸丑日第十局　干上辰
课体：元首，稼穑，六仪，斩关，游子。
课义：鬼贼纷纷，凶不可闻，纵寅卯命，亦作妖氛。
解曰：一癸水而敌众土，凶不可言。纵寅卯作占人年命，似能制土。然彼先盗干气，亦作妖氛而已，安能为救哉。
断曰：元首之卦，本为顺征。发用六仪，更多喜庆。斩关游子，皆有动象。传课皆官，末乘龙虎，仕宦逢此，谓之催官符至，上任极速。常占则罡墓覆日克日，夜又乘蛇，凶莫大焉。幸末戌乘虎冲辰，谓之破墓冲鬼，以凶制凶，犹可解救。应主先凶后吉，如用昼贵，名贵塞鬼户，鬼贼不出。凡有谋为，可无阻碍也，惟营私冒进，则有不利，即年命在寅者亦然。
天时：阴云之象。家宅：仪神入宅，临干发用，主逢凶化吉。功名：末得催官，大吉。求财：寅卯月日，或寅卯生人可得。婚姻：不宜。胎产：阳包阴，主女，产不易。疾病：肾家之症，势甚危险。争讼：遭刑甚凶。出行：所至大吉。行人：墓覆，不回。捕获：夜占在东方舟车中。兵战：不利。坟葬：穴情水法俱好，却不发场。
毕法云：二贵皆空虚喜期，干墓并关人宅废，催官使者赴官期。玉成歌云：斩关游子身当动。五十五占云：支上见干墓克干者，宅中鬼必伤人，若克行年，立见灾来。

癸丑日第十一局　干上卯
课体：元首，不备，间传，励德，迎阳。
课义：拟贵告贵，事致委靡，现在财亡，遁丁何济。
解曰：初卯夜贵，中巳昼贵，末又巳乡。经曰：课传俱贵转无依，主事多委托。所谓一国三公，十羊九牧，事不归一也。巳火为财，既落空亡，是现在之财，已不得用。未虽遁丁，乘土化鬼，又何济乎。
断曰：元首之卦，顺利无咎。但课名不备，事必不周。且卯为死气脱干，迤逦脱去，谓之流消其源，枝断其根。凡事暗里损坏，徒费筹画，惟僧道宜之。贵立二八为励德，门户当有动摇。凡有谋为，急就则吉，迟缓便凶。盖以格合盈阳，阳已至盈，物极必反也。
天时：盈阳格，主晴。家宅：人宅皆乘死神，只宜休息，不利动谋。功名：遍地贵人，反为不贵。求财：不得。婚姻：可称佳偶，但恐不成。胎产：传课纯阴，胎上属阳，男孕，产易。疾病：心肾二经之病，干支皆乘死气，初病无妨，久病凶。争讼：虽凶可解。出行：支干皆空，未必成行，去亦无利。行人：将返。捕获：昼占在东南，夜占在正北。兵战：有失众之虞。
毕法云：课传俱贵转无依，昼夜贵加求两贵，二贵皆空虚喜期，人宅皆死各衰羸。指掌赋云：卯巳未为迎阳，鸣高冈之鸾凤。照胆秘诀云：用同卯贵两加户，意孟不足难守故。

癸丑日第十二局　干上寅
课体：元首，进茹，孤辰。
课义：干支及传，脱空满前，子息耗盗，弱病淹延。
解曰：干支三传皆脱干之神。又系旬空，昼将元武临身发用，木乃水之子息，定主子息耗盗。如占病必然虚脱之症，已入膏盲，虽越人无可如何也。
断曰：元首之卦，事起男子，举动宜先。但干支上乘网刃，岂可前进。况进茹空亡，自宜退步。占主耗泄虚诈，凡事不实，无影无形，不足凭据，凶忧却可解散。
天时：先风而后雨，未必大，家宅：宅替人衰。功名：官星值墓落陷受克，大不利。求财：满目空脱，财爻不见，无有。婚姻：传课皆空，不吉，亦不成。胎产：妊产皆不利。疾病：心肺两家之症，甚凶，新病有解。争讼：可以脱，然无害矣。谋望：总无成。出行：不利，以网刃在前也。行人：到处皆空，失意而归。失脱：不可寻觅。捕获：昼占即在左邻，同门中人作线。兵战：大不利。
毕法云：进茹空亡宜退步，所谋多拙遭罗网，脱上逢脱防虚诈，空空如也事休追。六壬会通云：三传来生我，万事皆顺吉。若见我生传，何时得显迹。指掌赋云：寅卯辰为正和，展经略而果沐恩光。又云：顺连茹空，名曰声传空谷，退吉而进则不宜。又云：三传纯子孙，不求财而财自至。

甲寅日第一局　干上寅
课体：伏吟，自任，元胎。
课义：德禄临身，夜贵有成，马载虎鬼，动用相刑。
解曰：寅乃日之德禄，临身发用。夜占将乘青龙，百事可望有成也。然宜静守以应课象，若或妄动，初传犹可。中传巳为脱害，至于末传，驿马载鬼又乘昼虎。且三传相刑而去，贼害冲击，其凶万状，不可言矣。
断曰：自任之卦，十二神各归本位，天地如一，五日四辰，同为一寅。支来加干，同类相培，本基自壮。君子修德，福聚凶消。常人守分，逍遥自在。但刑害相随，静宜动滞，况元胎有隐伏之象，触则成祸，不可不慎。
天时：多风。家宅：夜占吉，昼占有惊怪之事。功名：夜占固利，昼占蛇生角，勾陈捧印，白虎入庙，尤吉。求财：财爻不现，求亦不得。婚姻：不宜。胎产：四月占防损堕，十月占主妾孕，防鬼胎。疾病：昼占可忧。争讼：忧疑，先凶后吉。出行：远行不利。行人：不日到家。捕获：夜占可获。出兵：夜占稍可，昼占宜慎。
毕法云：任信丁马须言动，虎临干鬼凶速速，虎乘遁鬼殃非浅。课经云：干支同类，难于求财，惧争夺也。马载虎鬼占讼，必得罪于远方。神将论云：功曹乘青龙，占主道士；乘蛇主猫狸之怪。

甲寅日第二局　干上丑
课体：知一，退茹，孤辰。
课义：亥子空亡，戊又来伤，凡谋不利，病讼难当。
解曰：子值旬空，亥亦坐空，空则无力，不能生干矣。遂投末传戌土之财，似若可取。然戌遁庚金，反伤甲木，又元武并临，虚耗百出，三传俱无所益，凡百求谋，安得利乎。若占病讼，四课三传，六空一贼，胡可当也。
断曰：比用之卦，逆退连茹。舍远就近，舍疏就亲。有孟行不行，孟止不止之象。四下贼上。格合绝嗣，须防阴小无礼暗中谋算。又孤辰发用，当主孤独远离。生我空亡，上临鬼墓，凡事都无实际，只有虚惊。
天时：始孟雨不雨，终见多雨。家宅：防暗损，夜占主兽头落，昼占宜慎闺门。功名：宜以退为进。求财：自来者，不可取，求得者，防又失。婚姻：不宜。胎产：主婢妾私孕，难育。疾病：暴病不妨，久病大凶。争讼：不成讼。出行：改期。行人：迟至。捕获：奴仆盗窃，易获。兵战：防失众。坟葬：宜葬妻或小儿。
毕法云：脚踏空亡进用宜。课经云：旦贵临身，而朱雀乘卯克之，如占文书之事，不可告贵，贵人忌惮，不肯用事。观月经云：首尾俱相制，临年子失途，切须看用数，到老有如无。指掌赋云：子亥戌为重阴，安嘉遁之贞，宁甘没齿。言向晦宴息，百事收藏也。

甲寅日第三局　干上子
课体：元首，间传，悖戾，闭口，励德。
课义：两水空润，虎鬼作衅，水上人言，不足取信。
解曰：干支上两重子水，虽生干支，而值旬空，其润无力也。初传戌财，既坐空乡，又并乘元武，耗盗百出，得不偿费。中传马载申鬼，又乘昼虎，其能免于祸衅乎。末传午盗日之气，干支上神俱空，用神临空水之上，乘元闭口，凡事无凭信也。
断曰：元首之卦，退逆间传，谓之倒拔蛇，苟无正大之情，必有悖戾之象。斗魁发用，元武并临，亦名闭口。凡占莫测其机，又坐空亡，主虚声无实，喜上神生日，可以所谋如意。惜乎亦值旬空，不免无力。贵人立卯酉，宜贵不宜贱。
天时：密云不雨，旋发寒风。家宅：空虚，夜占防孝服。功名：有人提携，不能自进。求财：不失为幸。婚姻：不成。胎产：主婢妾孕，防哑胎。疾病：主膈症，昼占凶。失脱：难寻，见者不言。争讼：各耗财而解散。出行：改期。行人：未至。捕获：在西南坤方，昼占可捕。兵战：防虚诈，不实。坟葬：防有水及孔穴。
毕法云：虎乘遁鬼殃非浅，闭口卦体两般推。指南：癸酉年午将朝官占枚卜，曰：发用干支上皆空，本无登庸之兆。但中传驿马皇诏，末传月将青龙，又岁建乘太常作官星，加临年命。经云：太常入官乡，当朝执政，月将乘青龙，片言入相，其枚卜可必矣。所嫌龙神克岁君，将来恐不获上意耳。后俱验。

甲寅日第四局　干上亥
课体：八专，寡宿，闭口。
课义：幸有生涯，贵许空财，纡回宛转，仍旧归来。
解曰：干上亥为长生，守之不去，大有生涯足恃，何必远求。乃投初传之财，昼占虽遇贵人，而值旬空，夜占更加天空，是空许诺，实无有也。自中历末，无限曲折，不过仍归干上之亥而已。
断曰：八专无克之卦，亦名帷簿不修，尊卑共室，人宅不分，内外无别。事多重叠，大求小用。旬尾加支，旬首闭口，谨慎为宜，发用旬空，必有一番更变，守正则吉。
天时：先有霾雾，后得雨。家宅：安吉，谨慎闺门。功名：未遇。求财：告贵可许，终归无益。婚姻：不用。胎产：产迟。疾病：全赖调理。失脱：主奴仆所窃。争讼：宜息。出行：未决。行人：恋生不归。捕获：匿西南空井酒店或林下贵人家。兵战：主和。坟葬：支乘长生，大吉。
毕法云：互生俱生凡事益。占鉴：乙亥生人，戊申年未将占前程，曰：本命行年，来生身宅，又作太常，当由学职历台谏；惟嫌父母闭口，空墓发用，主先丁艰，后入仕路。寅七亥四，寿七十八，悉验。指南：巳将射覆，丑为黄黑色，亥为双鱼，必黄黑二件；又丑为牛，乘天乙天医，必贵重之物可以疗疾，其数四八；果牛黄二块，各重四分八厘。

甲寅日第五局　干上戌
课体：重审，炎上，斩关，狡童。
课义：三传全盗，有财虚耗，夜贵登天，神o宜告。
解曰：三传会成火局，盗日干之气，即使戌财入己，终不免于虚耗也。未临亥上，夜乘贵人，为夜贵登于天门。若占疾病，宜祷于神o，以求佑也。
断曰：重审之卦，局合炎上。八专有克，三传递脱，防同谋有损。四墓临生，火局不空，凡占反明为暗。况斩关非安居之象，狡童有不正之嫌，务在见机而作，以礼自防。所幸卦体，先见不足，后见顺利，安分俟之可也。
天时：有雾多风。家宅：宜肃闺门。功名：得中有失。求财：所得不偿所耗。婚姻：不正。胎产：主婢妾孕，产迟。疾病：主热症，无妨。失脱：可获。争讼：耗费甚多，终归和解。出行：有阻。行人：未至。捕获：在正北方，近水之处。兵战：虚张声势。
毕法云：初遭夹克不由己，后合占婚岂用媒。课经云：三传火局，脱干之气，却生起干上财神，名取还魂债。又：初传坐于克方，而天将六合，并临克之，凡占身不自由也。指掌赋云：戌午寅为就燥，行合中庸，言火不顺，则燥当正之，以中庸之道也。神将论云：甲日戌加寅，像为墙垣，乘六合为德合，卯与戌合，又是支前五辰之合也。

甲寅日第六局　干上酉
课体：八专，元首，四绝。
课义：破碎伤人，又损宅庭，夏夜防火，病讼俱兴。
解曰：酉为破碎煞，临口辰之上，是既伤其人。又损其宅也。夏占酉作火鬼，临于宅上，宜防火烛之灾。夜占则朱雀作鬼，夜噪不宁，病讼之兴宜矣。
断曰：元首之卦，辰酉相合，事多顺利。但八专有克，课传俱属自刑，用起四胜煞，昼则勾陈带剑，夜则朱雀夜噪。防好大喜功，自逞取祸。末虽长生作合，终宜谨慎持躬。课体四绝，只宜完结旧事，不利图新。
天时：阴而有风。家宅：身宅不宁。功名：迟得，且宜勇退。求财：得而防失。婚姻：损妻，且艰子嗣。胎产：主生女，产安。疾病：主劳嗽气塞。失脱：婢女所遗。争讼：宜和解。出行：不利。行人：未归。捕获：在西北乾方水边，正有讼事，防家人纵去。兵战：互有损伤，
毕法云：支干全伤防两损，二贵皆空虚喜期，人宅坐墓甘招晦。会通云：初传鬼生末传，以育日干，是为引鬼为生，先凶后吉。夜占雀鬼加干，在朝防弹章，不宜上书言事。又口辰前一位之对冲，为地网煞，若发用与正时同克日，为地网格。惟利田猎及追捕盗。肘后经云：用生终死忧最深，用死终生告相聚。

甲寅日第七局　干上申
课体：反吟，元胎，六仪。
课义：彼此伤残，马载鬼官，德禄乘虎，灾祸多端。
解曰：申临干支，彼此皆遭冲克。又驿马在申，为马载日鬼。寅者，日之德神，昼占天后生之，犹可言也。夜占乘虎，助鬼为害。仕宦占之，赴任极速。常人则生灾作祸，不止一端而已。
断曰：反吟之课，名曰无依。所覆匪宁，去来不定，有静者思动，动者思静之象。德禄临于绝地，驿马坐于干支，大宜绝结旧事，别起新图。
天时：夜占龙神升天，午日当有雨电。家宅：夜占蛇鬼克宅，防有火惊、猫祟。功名：春旺德禄，秋旺官马，占者当复旧职，或有新迁。求财：昼占龙神临身可得，然亦防祸。婚姻：昼占女子美，却恐难成，胎产：当是长女，产速胎克。疾病：昼占火盛克金，夜占木侮脾上，俱防翻覆。失脱：在原处寻。出行：中道而返。行人：即至。捕获：元武克勾，难捕，系西方伙盗。兵战：主客相等。
毕法云：昼夜贵加求两贵，二贵皆空虚喜期，干支值绝凡谋决，干支全伤防两损。课经云：申加甲作日干明鬼，又旬遁庚，作日干暗鬼，是为明暗二鬼。又：干支皆临绝神作鬼，止宜结绝凶事，解释官讼。神将论云：功曹作虎加申，主大风。又夜乘虎为猫狸，传送乘龙为道路。甲日乘蛇，主官贵财富之丧。

甲寅日第八局　干上未
课体：知一，度厄，铸印，孤辰。
课义：干支乘墓，空败无据，嗣息动灾，讼庭贵怒。
解曰：未为木墓，干支皆覆墓神，昏晦而不可安也。乃动而之初传，以就其生，又值空败之地，何所据乎。巳为甲之嗣息，下受子克，上遭戌墓，静守犹可，动必生灾。夜占子未相穿，是谓害贵，不宜占讼。
断曰：铸印之课，本为吉征。但三下克上，父母发用值空，大不利于尊长。斗系日本，名曰天狱，主有拘滞。如年命在未，谓之天罗自裹，必见刑伤。孤寡发用，俯丘仰仇，主客皆不能快。
天时：无雨昏晦。家宅：昼占防人欺诓，人宅皆不享快。功名：占试可中，占官不吉。求财：受贵人小子之愚，亦可得财。婚姻：女子愚蠢，却是贵家，昼占不诚实。胎产：女孕未产。疾病：脾胃之病，医人不得力，二占月甚凶。失脱：西南土中寻。出行：因尊长之事有阻。行人：墓神临日，即可到家。捕获：在正西，有怀胎女人，或因酒起口舌官讼。兵战：主客意孟休兵。坟葬：龙脉不真，墓有空穴。
毕法云：干墓并关人宅废，干支乘墓各昏迷。课经云：墓神覆日，若作月内生气，主库务差遣，勿作墓看。指南：庚寅年申将占天旱，曰：神后发用而值旬空，中传旬丁亦临风煞，又风伯临干支会寅，寅中有箕宿，箕亦好风。主日间有大风，夜子时填实旬空，微雨洒尘而已，果验。

甲寅日第九局　干上午
课体：八专，帷簿，励德。
课义：昼虎四排，却祸生灾，求官成事，卒难称怀。
解曰：课传四午，昼将皆乘白虎，排列成行，其势可畏。虽能克去初传之鬼，而却日子之祸。然午火脱气，又虎金仍能克木，不免生灾也。求官者或可成事，毕竟干支俱脱，虎能助鬼，难称心怀耳。
断曰：八专之课，全无克制，有男女不正之象。四午虽然乘虎，却能制鬼而生财。常人占之，反为吉兆。夜占蛇火克申，日鬼受制，天后临于脱气，当因妻子破财。
天时：龙神受克无雨，四午乘白虎，当有热风。家宅：昼占男妇俱有疾病。功名：官星受制，防有黜革。求财：因子孙破财而又得财。婚姻：昼占女恶，夜占女美。胎产：阳极，当生女胎，恋生产迟。疾病：肺家受病，心有忧愁，虽凶无害。失脱：金器，在东南寻。出行：虽行，仍在近处。行人：即到。捕获：在西南坤方，僧道人窝藏。兵战：夜占，主将不能取胜。
毕法云：人宅皆死各衰羸。课经云：酉加巳，为胎坐长生，大宜占孕，不利占产。丑加酉，亦名腹胎，来意必占妻孕。丑作旬空，占产则速，占胎必损。又：干支上全乘死气，凡事但宜休息，不利动谋。神将论云：胜光乘虎，主街巷持兵，又虎在午为焚身，能反祸为福。

甲寅日第十局　干上巳
课体：重审，元胎。
课义：丁马交并，岂容少停，提防失脱，病赴幽冥。
解曰：巳为旬丁，临于身宅。申为驿马，发用两阴。丁马遍布于四课，其动非细　岂容少停耶。干支皆被巳脱气　须防失脱。日鬼发用，占病尤危也。
断曰：重审之卦，事有两岐。又名元胎，谋宜更始。三传递生禄神，求官最吉。当有知己荐援，勃然而兴之象。旬首临于旬尾，断而复续，静而复动，然动不如静也。
天时：龙乘水母发用，巳口当有雨。家宅：干支上神六害，夜占阴人作闹。功名：末传德禄临长生，名位显达。求财：不可妄求。婚姻：女子虽佳，防合中有破。胎产：婢妾有孕，女胎，产顺而易。疾病：脾家之症，当于厨灶间得头目之病，防有淹缠。失脱：两厨下人取去。出行：吉，当遇禄。行人：当日即到。捕获：在西南空井左右，或在林卜乡绅家。兵战：讲和为上。
毕法云：人宅受脱俱招盗。课经云：日德加亥入传，为德入天门，士人占之必中：精蕴云：宋仁宗明道二年，癸酉未将占雨，曰：发用青龙，今口中时当有风雷，而雨尚微。中传雀乘亥加申，水火交战。庚申日午时，风雷复作，但巳火又乘土神，故雨仍未足。末传功曹加亥，天后水神，甲子日有云，来自西北，大雨滂沱，一伏时止，俱如所占。

甲寅日第十一局　干上辰
课体：重审，间传，登三天，斩关。
课义：昼占可怖，马载鬼虎，贵登天门，罡塞鬼户。
解曰：初传辰为日财，并乘六合，与日夹克，财不由己。中午脱气，鬼在末传，昼占又乘白虎伤干，深可畏惧也。斗罡加日发用，格合斩关。旦贵登天门，辰罡塞鬼户，六神藏，四煞没，将逢龙合，谋为极利。
断曰：登天之课，仕宦最宜，常人占之，亦能得利。但三传间进，未能直上云衢。发用辰罡，亦未能遽归泉石。循途守分，当有日异月新之象。
天时：阴晴不定。家宅：不常移徙，自能发财，人口平安。功名：末传驿马，官星乘虎，即有外任，差使极速。求财：财气甚好，却不能由己。婚姻：事在必成，亦防刑伤。胎产：纯阳，男喜，产迟而吉，疾病：肝家受伤，急切难愈。失脱：为小儿持去。出行：不能返家。行人：末传马与支干六合，子辰日必到。捕获：贼在正北水边，昼占不能捕，兵战：夜占胜，昼占败。
毕法云：虎乘遁鬼殃非浅，罡塞鬼户任谋为。课经云：六神藏者，蛇堕水，朱雀投江，勾陈入狱，天空被剥，白虎烧身，元武折足也。四煞没者，四墓临乾坤艮巽，陷于四维也。订讹云：青龙万里致远，六合私门隐匿，更见申虎为斩关得断。此卦最宜更新外出。喜见丁马，若家居反有暗昧之事。

甲寅日第十二局　干上卯
课体：重审，进茹，升阶。
课义：前脱后亡，守之为强，贪一粒粟，失半年粮。
解曰：辰巳午亦名炎上。甲孟前进，则逢三传火局之脱。孟后退，则遇子丑之空。不如守日上之卯，为不失其旺也。若贪初传夹克之财，遂引而入于脱盗之地，所谓贪却一粒粟，反失半年粮也。
断曰：进茹之课，利有攸往。但网刃在前，凡事安心静守，则末助初财，自然得福。若妄谋躁动，必受罪愆。子孙太旺，官鬼受伤。惟常人最宜，仕宦不利。
天时：大晴。家宅：防有门户口舌。功名：倘受贿赂，即防黜退官职。求财：三传皆属子孙，不求财而自至。婚姻：干支皆临羊刃，防有刑伤。胎产：二阳包阴，女孕易产。疾病：热风之症，可愈。失脱：门边厨下寻取。出行：不可出门。行人：离家愈远。捕获：西北临水楼台内藏。兵战：主客相持，动兵不利。坟葬：乙龙顺水局，可以发丁。
毕法云：所谋多拙遭罗网，费有余而得不足，互旺皆旺坐谋宜。课经云：干上卯，乃日之旺神。引入初传，辰为六害，至中末全为盗气矣。又干上卯，纵传见财爻，必多退悔，懒去取财，恐争夺也。指掌赋云：辰巳午为升阶，亲观光于上国。

乙卯日第一局　干上辰
课体：伏吟，斩关，杜传。
课义：彼此猜忌，渐变无礼，昼贵徒然，干禄得体。
解曰：初传日财自刑，中传支上害之，既为因财生忌，渐变为子卯相刑，则无礼之甚也。昼贵子值旬空，虽生日而无力，告之亦自徒然。不若守宅上之旺禄，为得其宜耳。
断曰：伏吟之课，上下六害，中末互刑，凡事乖于和道。若静以守之，干有田土之财，支有现前之禄，可坐而享也。但斩关非安居之象，杜传有中变之图，是在相机善动耳。末传子水，虽属空亡，毕竟是生我之神。若年月填实，亦可进取。
天时：阴霾之象，多晴少雨。家宅：当有子孙世禄可守，夜占尤吉。功名：禄神虽旺，却逢六害，尚有阻滞，终无收束。求财：止宜守住现在之财，不可贪求。婚姻：女家丰足，但恐有阻。胎产：胎损产速。疾病：肾水不足，健饭即愈。失脱：不出本家廊庑之下。出行：不能到彼处。行人：中末相刑，阻隔未归。捕获：是对门女人或外祖家，孩子作线，不出境。兵战：主人不利，须用粮草饵敌。
毕法云：权摄不正禄临支，彼此猜忌害相随。课经云：乙卯伏吟为交车六害，不宜交关用事。又：伏吟课传，虽无丁马，若占人年命，上乘魁罡或临巳上，为丁马交加，其动尤速。神将论云：辰临勾陈主战斗，又勾陈升厅在辰，有狱吏以牵缠。

乙卯日第二局　干上卯
课体：重审，退茹，三奇。
课义：坐守我旺，进则无况，踏脚空亡，岂宜前向。
解曰：卯为日禄，旺禄临身，最宜坐守，不可妄动。动而之传，三传皆空，有何况味。进则有丁巳之脱，退则有空陷之忧。踏脚空亡，虽云反宜进步，独此非宜也。
断曰：退茹逢空，格合三奇，本有可进之象。但三传皆生我之神，而正当空陷，经所谓见生不生，不如无生，则一切谋为，反有凶兆。不如闭门寂守，坐享痴福也。
天时：有风无雨。家宅：宅乘退气，人却健旺。功名：食禄终身，不能寸步进取，亥年利。求财：青龙六合临身，有人送来，不可去取。婚姻：女占吉，男占不吉。胎产：恐是私胎，男喜，腹空即生。疾病：水不能养肝，可愈。失脱：在木器中。出行：不宜。行人：未至。捕获：昼在西南道路，夜在西方山阴。兵占：以我作主则利，不可先动起衅。坟葬：龙脉皆空，乾向少吉。
毕法云：尊崇传内遇三奇，踏脚空亡进用宜，旺禄临身徒妄作。课经云：三传皆空，如背后有三陷坑，岂宜进乎。占病得之，为寻死格。魏志　管辂传：辂在典农上弘直所，有飘风从申来，占曰：日辰乙卯，斗建申，申破寅，死丧之候也。日加午而风发，马之候也。未在申为虎，虎为大人父之候也。东方当有马吏至，恐父哭子。明日胶东吏到，直子果亡。

乙卯日第三局　干上寅
课体：涉害，间传，极阴，九丑。
课义：财生俱空，辛酉独逢，所恶满目，所孟无踪。
解曰：丑为日财，亥为日之长生，发用入传，似乎有益。乃五值旬空，亥坐空上，止存末传酉鬼，又遁作辛鬼，独居实地。明暗二鬼，日所恶也，而偏与之逢。财及长生　日所孟也，而皆为乌有，则何益之有哉。
断曰：极阴之卦，退逆间传，凡事稽留不进，忧患难消。况丑加卯发用，谓之九丑，凶多吉少，反喜初中空陷。吉事不成，凶亦可解，夜占名虎头鼠尾。
天时：风雾晦冥，既而淫雨。家宅：有当门土，宜平去之。功名：反覆难成，改图可就。求财：虽有而不实。婚姻：不祥。胎产：主生女。疾病：丑加卯乘虎，主妇人腹痛，久病凶。争讼：主有奇祸，幸可解。失脱：贼获赃散。出行：大不利，宜安守。行人：有阻，不至。兵战：防虚声惑众。
毕法云：踏脚空亡进用宜。观月经云：大吉将加仲，天灾莫举兵，大小两时并，凶神在四平，三年与三月，不出大凶生。心镜云：不但纳妻并嫁女，最忌游行及出军。订讹云：乙者雷始震之日，卯为春分，阳盛阴绝。又遇丑临仲上，加支发用，与白虎并，主有死亡之事。指掌赋云：正亥酉为极阴，如月隐两山。

乙卯日第四局　干上丑
课体：重审，稼穑，励德。
课义：两蛇空布，财归鬼墓，外合无凭，内害可惧。
解曰：丑昼乘，临于干上，又发初传，而值旬空，则为空布也。戌财入于丑乡，丑为金墓，乃日鬼之墓也，岂可取乎。干支上子与丑合，然皆旬空，全无凭据。而干支辰与卯害，甚可惧也。
断曰：此重审之卦，合稼穑之局，凡事艰难，贵于详审。三传皆财，不利长上，财虽满目，妄求反生不足。况鬼墓覆干，下害上合，下实上空，主暗中有人伤损，喜丑值旬空，其凶必散。然而一切谋为，亦无成就。占者惟见机安分可也。
天时：阴晴不定。家宅：宅上有刑，上下无礼。功名：利纳赀，然尚迟滞。求财：动为人所欺。婚姻：不成，子月夜占可成。胎产：胎神临空败，防不实。疾病：暴病不妨，占父母不吉。争讼：忧疑消解。失脱：在空墓中寻。出行：所到无安著处。行人：末日至。兵战：防间谍诈伪，夜占稍利。
毕法云：宾主不投刑在上。纂要云：上子丑作六合，而下卯辰却作六害，此名外好里槎，乃合空而害实，凡事空喜而实害也。又：乙卯日子将卯时，太阳作贵人而生宅，宅下必有宝藏。或子年占之，其年必产贵子。子虽旬空，缘太阳乃悬象于天，不畏旬空也。秘要云：丑为鬼之墓库，临于干上，须防暗中媒孽之人。

乙卯日第五局　干上子
课体：元首，曲直，u女。
课义：禄神墓神，皆与虎并，空贵生干，自墓传生。
解曰：未为日墓，卯为日禄，而皆乘白虎。昼占病可危，夜占禄难守也。子贵生干，而值旬空，亦不足恃。惟末传亥水，乃日之长生。自未及亥，为自墓传生，主先迷而后醒也。
断曰：元首之卦，局合曲直，理虽顺利，事则糅杂。孟成不成，孟合不合。内课子辰申，与三传各作六害。主恩中有仇，好处成衅。又夜占自后传合，为u女之课，须防邪僻。初传后乘季神，又阴神是虎，不利妻房也。
天时：多风少雨。家宅：长生临宅，宅吉，但须防范闺门。功名：晚成，宜藉他人之力。求财：无利。婚姻：迟成，夜占不宜。胎产：胎坐空墓，鬼胎不实。疾病：主妻有灾。争讼：从合处生乖，事宜消释。失脱：捕役不力。出行：路有阻滞，到后吉。行人：在道稽迟。兵战：春冬得胜，余防敌人诈诱。
毕法云：贵虽坐狱宜临干，干墓并关人宅废，合中犯煞蜜中砒。古鉴：丁卯生人，戊申年卯将占终身。曰：身作贵人，又来生日。三传木局，自墓传旺，自旺传生，必由穷途，渐至荣显，且跻高寿。但课传无火，主无子息。同类为六合，主纳兄弟之子。妻财空墓乘虎，主先丧偶。卯带禄加未，末传天后长生，归于禄地，主娶妻少艾，而有财旺夫也，俱验。

乙卯日第六局　干上亥
课体：涉害，四绝。
课义：昼传皆空，夜贵无踪。占官不利，远祸有功。
解曰：丑旬空，申坐空，惟初传午实，而昼占又乘天空，则三传皆空矣。申以夜贵作官星，今临陷地，无踪迹可据。虽三传递生，究为无力，仕宦占之，岂有利乎。若常占则申作日鬼，非空何以远祸，是空反有功也。
断曰：涉害之卦，上神生日，日生三传，传又递生，本应顺利。日有人扶，夜有神助。奈脱空相继，虚幻变更，恩多怨深，官鬼无气，事必有始鲜终。成中有败，卦体四绝，惟利完结旧事，不利图新也。若占忧患，却易解散。
天时：久早燥竭。家宅：主有A人犬。功名：子月夜占利。求财：不得。婚姻：不成。胎产：占孕不宜，占产即下。疾病：暴病即愈，久病虚脱。失脱：一去不还。争讼：多虚诈，然易解散。出行：改期如意。行人：占子孙即至。兵战：防为人脱骗，宜空处设备。坟葬：戌方出水，艮坤向则吉。
毕法云：空空如也事休追，不行传者考初时。神定经云：干生初，初生中，中生末，末却克干，是为恩多怨深。又末传官星，被初克中墓，官鬼无气，有官人不利，常人反可解难除祸也。心印赋云：午加亥上酉加寅，子居巳位卯居申，诸经名此为四绝，结绝旧事最为真。

乙卯日第七局　干上戌
课体：反吟，无依，龙战，三交。
课义：交互反吟，卯虎酉　夜占夏令，火烛惊心。
解曰：辰与酉合，卯与戌合，非交互乎。辰与戌冲，卯与酉冲，非反吟乎。合中有冲，冲中有合，则又交互而反吟矣。以夜占言之。卯乘白虎，酉乘蛇，将克其神，则凶咎难免。以夏占言之，酉为火鬼，蛇为火妖，神克其宅，则火烛可忧也。
断曰：反吟无依之卦，四仲相加，卯酉为用，格合龙战，亦名三交。交车合中，皆藏冲害，反覆阻碍，成败相仍。家匿阴私，身心惶惑，孟速不达，孟罢不能。君子循循守分，难中见易；小人汲汲妄求，无平不陂也。
天时：忽晴忽雨。家宅：主家匿罪人，夏占防火灾。功名：得失反覆，危而不安。求财：恐招是非。婚姻：不成。胎产：动而不安。疾病：主心忡Z疟，又主有两症。失脱：远追可获。争讼：结者易解，息者复兴。出行：出而复返。行人：来而复去。捕获：昼占在西，夜占在北。兵战：来往纷纭。
毕法云：彼此猜忌害相随，合中犯煞蜜中砒。课经云：卯酉卯反吟，占家宅门户道路事，遇凶将主损失，虽动无益，有重重惊恼。袖中金云：卯酉乘合，人离财散。指掌赋云：用卯为龙战，用酉为虎斗，主思改而忧疑不定。三传四仲，谓之三交。加日辰，则主隐匿罪人之占。

乙卯日第八局　干上酉
课体：重审，六仪，励德。
课义：干上至末，迤逦征伐，祸里生财，互相触突。
解曰：干上酉克初传之寅，寅克中传之未，未克末传之子，自酉及子，递相征伐也。寅为酉财，未为寅财，子为未财，递克而得，非祸里生财而何。但酉去伤卯，申来克乙，干支上下，亦互相触，彼此俱无所利耳。
断曰：重审之卦，传课递克，将神内战，凡占运用不遂，欺侮迭兴。上神克日，利在先举。三传昼占，全受夹克，所往皆不由己。夜占神皆克将，昼夜神将，内外交战，凶危可知。惟末传归于生日，所占始虽难成，终或可望结局耳。
天时：三时有灾，秋成却利。家宅：可发贵，宜祷祀神o。功名：有奇遇，且所至风宪。求财：每以势取，亦防悖出。婚姻：妆奁极丰。胎产：甚吉。疾病：难脱体，主因食屡发。失脱：难寻。争讼：凶难解散，财尽祸息。出行：不利远行。行人：辰日至。兵战：先难后易，乘胜逐北，屡获敌资。
毕法云：干支全伤防两损，夫妇芜淫各有私，三传递克众人欺，鬼乘天乙乃神o。课经云：三传皆受夹克，是为家法不正。观月经云：甲寅功曹首，万类得其仪，有罪计非危，病者得天医，求财倍获利，投书喜不迟。玉成歌云：对神隔将主人离，辰上逢之宅破期(乙日干上见六合乘酉)。

乙卯日第九局　干上申
课体：涉害，曲直。
课义：夜贵克身，昼贵虚陈，支禄恼怀，家人悔。
解曰：申为夜贵，临干克身，虽曰坐狱，不妨临干。然常占在所不利。子为昼贵，却值旬空。虽曰昼夜贵加，然既空则无力也。卯为日支，又为日禄，昼元夜白，皆非吉将，所以恼怀。未为木墓，覆宅昏晦，故家人悔也。
断曰：涉害之卦，局合曲直，事主先难后易，先屈后伸。日鬼临干，非宦途即有灾咎。日墓发用，惟贱者反得安逸也。木旺于春，春占方有畅遂之象。又合中有害，凡事防人暗欺。夜占初中后合，亦作u女论。
天时：多风，草木繁茂。家宅：宅利于人，而有昏晦之象。功名：春占大吉。求财：财是墓神，美中不足。婚姻：宜入赘。胎产：胎安，产不利。疾病：主风疾肝疾，宜祷神o。失脱：在林木坟墓中。争讼：防遭曲断。出行：吉。行人：即至。兵战：大胜之兆，切忌迟疑。坟葬：龙气甚清，但不聚财。
毕法云：昼夜贵加求两贵，鬼乘天乙乃神o，干墓并关人宅废，支坟财并旅程稽。课经云：胎坐长生，大宜占孕，不利占产。订讹云：曲直亥加未，作蛇内战，主失财。未加卯作后，阴人灾病，有离哭之兆。指掌赋云：未亥卯为从吉，待时而动。中黄经云：日辰衰木见真金，三传无火却成。

乙卯日第十局　干上未
课体：涉害，三交，励德。
课义：面善含毒，常招耻辱，灾不成灾，福不成福，
解曰：未为日财　乍视似乎可喜。然实则日墓，且乘夜蛇而覆日。是内含凶毒也。墓主昏昧，若误认为财，甘心受晦，其常招耻辱宜矣。四鬼发用，势若甚凶，而临午受克，故不成灾。子水生日，亦生卯禄，而天将贵常夹克，故亦不成福也：
断曰：涉害之卦，三传四仲相加，合三交之格、吉中有凶，凶中有吉。凡事顺理则裕，缓图则成。用神受制，仕宦主有阻隔，而常占反可免灾。三月占犯天烦，切宜慎之。
天时：阴晦无雨。家宅：贫耗而人昏晦。功名：有名位，但防挫折。求财：守其固有为佳、婚姻：有破败。胎产：防伤损。疾病：家有卑属明医理者。虽凶可疗。失脱：于喜事中失财，可获。争讼：有解。出行：三月忌。行人：中途有阻。兵战：不得已而用之，主获金宝美丽。
毕法云：制鬼之位乃良医。课经云：酉加午发用，斗罡系丑未，为二烦格。古鉴：亥将占捕捉，曰：卯为元武，上见午贼　自正东转正南，卯六午九，去此五十四里。卯主树木坟茔，午上天空，主藏窑穴。中传子克午，初传酉克卯，必主擒获。遇酉子日，即其期也。五成歌云：三交吉凶皆因内。照胆秘决云：后合元阴与酉卯，加临课传遭强盗。

乙卯日第十一局　干上午
课体：重审，间传，涉三渊。
课义：两贵无力，所求难得，家有惊危，丁马入宅。
解曰：子昼贵坐戌狱，申夜贵受午克，虽俱入传，而实无力，不足恃也。以是干贵，而孟得所求，不亦难乎。巳为旬丁，又为驿马。今乘昼虎入宅，又且脱宅之气，必主家有惊危之事，变动非常也。
断曰：重审之卦，顺进间传，格合涉渊，为坎之外象，主艰难阻隔。贵人受克，诉告无门，身宅俱脱，事防欺赚。君子当藏器待时，勿轻举动。倘勉强谋为，终非亨利之兆。若年命在辰，冲入中传，会成水局，则生干制脱，无往不吉矣。
天时：久旱无雨。家宅：耗动不宁。功名：考试慎三场，仕宦多差使，防文凭有失。求财：防耗本。婚姻：子月昼占，女丑年命者吉。胎产：主生女。疾病：见凶，宜祈祷，失脱：系家中人，远去难获。争讼：必经两处衙门　彼此耗财。出行：将行，复改期。行人：辰戌日到。兵战：粮运不继。坟葬：昼占古，夜占凶。
毕法云：两贵受克难干贵，人宅受脱俱招盗，鬼乘天乙乃神o，脱上逢脱防虚诈。课经云：干上午昼乘天空，名脱空格，主事全无实迹。又未加巳，巳为蛇，末又乘蛇，为两蛇夹墓。指掌赋云：申戌子涉三渊，当隐于山林，言申子水局有林象，戌土有山象，时方入夜，似幽人之守正也。

乙卯日第十二局　干上巳
课体：重审，进茹，斩关，乱首。
课义：丁与马共，动则费用，末助初财，屈尊求俸。
解曰：巳为旬丁，又为驿马，临于干上，静守犹可。动则干气被脱，未免费用也。辰为日财，并勾发用，已自有余。末午助之，尤为旺相。又辰本日课，屈尊临支，以求卯禄，所失者少，而所得者多也。
断曰：重审之卦，顺进连茹，进中有退，行止未安，得失相半。斗罡加支发用，格合斩关，不利安居，恰宜迁改。又日往加辰，为辰所克，名为乱首。上不自尊，下必无礼，勾陈并临，辰上发用，亦争夺之象也。强恕而行，庶几免咎。
天时：大雾无雨。家宅：家长不能制下，又主有赘婿。功名：不利。求财：南方大利。婚姻：男弱女强。胎产：生女，产安。疾病：主因贪饕而得。失脱：可获。争讼：不到官。出行：迟疑未决。行人：支马临干，速至。捕获：在西北方。兵战：勿逐北搜粮，反致丧失。
毕法云：所谋多拙逢罗网，末助初传三等论。袖中金云：假令立秋乙卯日巳将，天罡加卯发用，行年又在卯酉，名龙战卦。主人心疑惑，进寸退尺，动有乖离。观月经云：天罡临卯上，发用正含嗔，人年立卯酉，正是涉迷津。订讹云：自取乱首，事发于内，而起子外，兵不利客，亦不宜攻。

丙辰日第一局　干上巳
课体：伏吟，斩关，元胎，励德。
课义：禄财长生，空虎纵横，静中须动，所作无成。
解曰：初传巳为德禄，遁丁发用。中传申为日财，末传寅为长生，又乘驿马，三传皆吉。但嫌天空与元虎，昼夜纵横耳。伏吟传见丁马，静中已动。三传自初递克，长生又属三刑，生意息矣。凡所作为，岂能成就。
断曰：伏吟之卦，本为静象，传遇丁马，动意蹶然。若能安心坐待，则末助初传，禄神正旺，占官大吉。天罡乘龙临支，当因喜事，宅中欠宁。
天时：雨占即晴。家宅：日上乘禄，支上乘龙，财喜重重之象。功名：禄马全逢，主大利。求财：阴私之财可得，防有惊恐。婚姻：女美性刚，可就。胎产：天罡作子息爻，男妊，产迟。疾病：脾土受病，或遗漏风痈之症，未愈。出行：吉。行人：立至。捕获：难寻。兵战：宜防虚诈。坟葬：龙神得气，丑方出水则吉。
毕法云：任信丁马须言动。指南：戊子八月辰将，先辰时，后酉时，占两人乡试，曰：辰时者前列，酉时者次之。盖缘天罡为领袖之神，从魁幕贵在后故也。及排辰时者，三传巳申寅，干乘德禄，支见月将青龙，禄马入传。酉时者，三传午丑申，太岁空战，幕贵入墓，榜发。辰时者，果中二十二名。酉时者，止中副榜，二者皆以时断中也。

丙辰日第二局　干上辰
课体：伏吟，退茹，斩关，不备。
课义：还嗣息债，长生宁耐，然后散忧，退空无害。
解曰：发用之卯，克支生干，支却临干受土，是得之于彼，而与之于此也。辰为丙火之子，非还嗣息之债而伺。寅为日之长生，上带白虎，虽有惊危，然孟受生，大宜守耐。末传丑空，可以解忧散虑。退虽逢空，且喜脱气，又在长生，有生而无害也。
断曰：三传联茹而退，末遇空亡，反宜进步，凡占先起者吉，后起者凶。败气临支，非有卑幼灾伤，即有门庭消耗。求官者，始如春花，后如秋叶，总属有头无尾之象。
天时：青龙虽升天，被初中所克，不雨而风。家宅：卯木克宅生干，弃宅益人，人亦消耗。功名：课传不见贵禄官星，占名欠利。求财：青龙临干作脱气，反有耗费，不能聚财。婚姻：支干相害，占婚不吉。胎产：上强下弱，不备逢阴，孕乃成男，支干作害，微灾难免。疾病：肝胆之疾，病来生人，不能即愈。出行：水陆两途，皆不吉利。行人：天罡加孟，尚未启行。捕获：昼占当在西南饮食，夜占在北方阴人家。兵战：得失相半。
毕法云：彼此猜忌害相随，喜惧空亡：乃妙机，踏脚空亡进用宜。课经云：丙辰日，辰加巳，卯加辰，支干上神作六害，主彼此各相猜嫌，主客互有机械。太乙经云：占与人期会，天罡临口辰者，会在日辰前为已过，会在日辰后为未至。括囊赋云：木逢勾虎，必栋折于三刑。

丙辰日第三局　干上卯
课体：重审，寡宿，间传，极阴。
课义：两相交会，各有利害，昼夜贵加，亥水休赖。
解曰：寅卯辰巳，两课全会。但卯辰相害，寅巳相害，不无彼此猜忌之嫌，是各有利害也。初传虽属空亡，而酉加于亥，昼夜贵加，凡占宜干两贵，方为有济。所虑昼贵，坐于空乡，不能赖其弘益耳。
断曰：寡宿发用，凡事无凭，吉凶不就。又曰极阴，愈退愈暗之象。支上克支生干，人则盛而宅则衰。惟年命在子，两贵拱夹，占此最为吉利。
天时：课名极阴，日乘勾空，阴云之象。家宅：龙合克宅，必因吉庆生事。功名：两贵相加，一贵用力，必因妻财得贵。求财：财爻已空，求之无益。婚姻：女益男家，但恐不睦。胎产：女孕，产凶。疾病：肝经之疾或肾水有亏，不药自瘥。出行：水陆两途，吉凶相半。行人：驿马临支，行人即至。捕获：昼占在正南马道，夜占是公吏凶人。兵战：防失众。
毕法云：昼夜贵加求两贵，彼此猜忌害相随。课经云：丙日胎神在子，正月占主妻孕；然正月血支血忌皆在丑，并养神克胎，占产则速，占孕有损。若十二月占，血支血忌在子作胎神，占产亦速，占孕亦损。惟血忌作空亡，产孕皆不畏矣。秘要云：此课凡事于巳日有克应。

丙辰日第四局　干上寅
课体：遥克，蒿矢，元胎，三奇。
课义：破碎临庭，耗散财婚，昼占告贵，不语沉吟。
解曰：丙以申金为妻财，墓于破碎之丑，而临支上。昼乘元武，必因婚娶而耗散其财。亥为昼贵，发用上乘闭口，故告贵者，必沉吟不语，有理难伸也。
断曰：课遇三奇，干上长生，夜乘青龙，必当徐徐发福。但发用蒿矢，得福亦轻。中传财坐鬼乡，求财欠利。末传德禄，春夏占之，吉无不利。
天时：亥乘贵人发用，水母复又生亥，青龙临日，先大雨而即晴。家宅：财库作破，临宅上乘朱勾，必因口舌争讼，大费财帛。功名：贵人发用，德神居末，占名甚利。求财：宜得阴私妇女之财。婚姻：占男则吉，占女则凶。胎产：二阴包阳，妊乃成男，母破儿生，占产甚吉。疾病：脾胃之疾，人生病破，不药自愈。出行：陆路甚吉，水路耗费。行人：将及到门。兵战：昼占甚吉，有辟地千里之象。
毕法云：闭口卦体两般推，龙加生气吉迟迟(三月占)。课经云：亥加寅，乃旬尾加旬首，为闭口卦。如更值初末上下六合，则气塞乎中。占病即哑，或患禁痢，或咽肿痰厥。占胎定是哑儿。占失脱，纵人见盗去，亦不肯言。求人说事，人皆闭口。纂要云：干上龙乘长生，当耐心静守，自然亨泰，不可妄动。指掌赋云：癸为闭而丁为动，闭主死而动主生。

丙辰日第五局　干上丑
课体：重审，润下，励德，寡宿。
课义：课传没溺，凶灾可释，外勾里连，夜多淫u。
解曰：鬼能作祸，遇空即解。今课传尽皆空陷，若没溺者然，凶灾何难消释乎。三传水局克干，盖由宅上之子发用，合辰申而为鬼，是家中之人，外勾里连，以生祸也。支上二课，将乘合后元武，夜占不免淫u之事矣。
断曰：润下之课，事关水利，或亲族牵连，有动而不息之象。众鬼相侵，必有数人作伙谋害。幸丑土能敌，不能为祸。发用官空，占官不吉，须用水之时，方能入手。
天时：三传皆水，昼将亦水，即有大雨。家宅：子月占家长有忧，财上乘元，昼占财耗。功名：贵禄不现，官星又空，占者欠利。求财：反有耗费。婚姻：天作之合，但女子不佳。胎产：妊当育女，干支上神相合，产期必愆。疾病：肾与膀胱之病，病空即愈。出行：不吉。行人：尚未启行。捕获：夜占贼在东北大木林中。兵战：昼占惊恐，夜占稍吉，但恐劳而无功。
毕法云：空空如也事休追，万事喜欣三六合，将逢内战所谋危。课经云：三传俱鬼，则能克去劫财，若遇二空独存一财，则安稳无破，亦谓之全鬼变财。集义云：三传水局，干上丑与子合，经所谓三六相呼见喜忻，总然带恶不成嗔也。况干上丑土自能敌水，凡谋可成。又子加辰乘蛇，主妇人哭泣。

丙辰日第六局　干上子
课体：知一，四绝。
课义：中末虚无，独用午初，动逢羊刃，昼贵归庐。
解曰：丑申空陷，故曰虚无，独用初传午火而已。鬼居午上，既不可守，若孟动谋，又逢初传羊刃，是动静皆不可也。亥水临辰，贵人入狱，既不得地，临于支上，故曰归庐，告之不能蒙益。
断曰：四绝之课，五行入墓，止宜结旧，不可图新。三传空陷，克我之神皆不得位，不过虚声而已。丑加午乘朱勾，主有田宅争竞。午加亥乘白虎，主有火灾。亥加辰，夜乘雀，主有小儿哭泣。财爻坐墓无气，主有耗失。
天时：水母已空，午火发用，晴而不雨。家宅：官贵临宅，必有讼狱。功名：贵人坐狱，占名不吉。求财：财爻已空，求之不得。婚姻：干上临空，女占不：占。胎产：二阳包阴，离为中女，胎神遇空，占产不吉。疾病：肾经受病，七月占不吉。出行：水陆俱不吉。行人：尚在中途。捕获：昼占勾陈受克，不能擒获。兵战：初传坐于绝地，中未皆空，闻见皆虚。
毕法云：鬼乘天乙乃神o，不行传者考初时。课经云：昼将亥贵加支，乃鬼乘天乙。占病必是家堂神像不肃。宜修建功德，安慰宅神，庶几无咎。中黄经云：丑入午传多诅咒。照胆秘诀云：戌加卯上是合乡，信至人归见福昌。玉成歌云：日鬼加临辰两课，定然官吏到门庭。又云：勾雀同传主讼争。

丙辰日第七局　干上亥
课体：反吟，斩关，励德，元胎。
课义：满地皆丁，动遇贵成，夜占不动，鬼墓难兴。
解曰：巳为日之德禄，遁丁而为初末，则满地皆丁矣。亥贵临身，动则以贵为官，仕宦所以遇之而成也。倘或夜占，则静而不动。干上亥水，为日鬼而克之，支上戌土，乘两蛇而墓之。一星丙火，岂复能兴乎。常庶占之，皆所不利也。
断曰：反吟之课，发用旬丁，至动不宁之象。干上亥水，旬遁得癸。夜乘朱雀，是明暗二鬼，并力相伤。朝贵尚防章劾，常人岂免灾。
天时：天地相通，日上克日，晴雨不常；家宅：蛇虎满宅，惊恐之患，反覆互见。功名：德禄往来，官贵临身，功名独利。求财：财爻不见，求之无益。婚姻：反吟课，占婚不利。胎产：女孕难育。疾病：脾胃受病，肾水大亏，峻补命门方愈。出行：中途而回。行人：行者立至。捕获：昼占在西，夜占在北，皆有外淫。兵战：事多更变，防有虚惊。坟葬：回头顾祖则吉。
毕法云：鬼乘天乙乃神o，制鬼之位乃良医。纂要云：亥为日鬼，却赖支上戊土克亥，则戌土便是良医、或是本家之人能医，或得家堂宗神保佑。除占病外，凡占虽值危难，灾患之中，必得人分解，诚为救神。纂义云：年命加戌，占宅西北上有破罐。

丙辰日第八局　干上戌
课体：重审，斩关，六仪。
课义：妻财虽美，恋之害己，众口一词，乘马遭耻。
解曰：支上酉金，遁得辛金，乃丙之妻财。若恋之不舍，反被辰土盗脱，必有害于己矣。三传寅克未，未克子，子克丙，必被众口攻讦。初传之寅木，虽为驿马，上则受未土之墓，下则受酉金之克，俯仰丘仇，适所以遭其耻也。
断曰：旬首发用，号曰六仪。辰日支仪，亦居寅上，是六仪与支仪相并。凡占吉庆，不忌刑杀。干支上神，戌酉相害，必然宾主不和。华盖覆日，百事昏晦。
天时：墓神覆日，青龙入庙，阴云之象。家宅：财神临宅合宅，家道必丰，或恐修治房屋以致脱耗。功名：必待末传官星填实，方为有济。求财：可因贵人文书得财。婚姻：支干相害，占婚不利。胎产：二阳包阴，女孕，难产。疾病：病有积块，四月占不吉。出行：恐不能起身。行人：人已起身，中道有阻。捕获：昼占在西南，夜占在西北。兵战：夜占稍吉。
毕法云：两蛇夹墓凶难免，末助初生三等论。课经云：戌加干，昼夜天将皆乘蛇，地盘之巳，亦是蛇之位，故名两蛇夹墓，占病难救。如年命临戌，天罗自裹，凶灾尤甚。或亥为年命乘罡，则以虎冲蛇，庶得少延。心印赋云：寅加酉上为用初，中末未与子上居，行人远至及文书。

丙辰日第九局　干上酉
课体：重审，从革。
课义：交关利己，昼贵莫倚，夜将助才，金多生水。
解曰：巳与申合，辰与酉合，申酉俱作日财，此交关之有利于己者。亥作昼贵，临未被克，不可依倚。幸夜将纯土，助起金局，财气极旺。然恐金多生水，化而为鬼也。
断曰：从革之课，三传全财，利于功名，而不利于父母。宜于求财，而不宜于构讼。干上酉财，遁辛合日，但遭夹克，不能由己。帘幕临干，试必高第。
天时：水母被墓，天罡指阳，不能得雨。家宅：妻财作病气入墓，防妻有病。功名：三传生官，不求自至。求财：宜得贵人妇女之财。婚姻：财旺生官，必定和谐。胎产：女孕难产。疾病：昼占脾病，夜占肾病，防停食翻复。出行：未能动身。行人：当有信来，尚在中途。捕获：昼在南方，夜在东方。兵战：有始无终。坟葬：发财损丁。
毕法云：两贵受克难干贵，合中犯杀蜜中砒。课经云：子加申，胎神坐于长生之上，大宜占孕，不利占产。酉为帘幕，临于日上，大宜占试。倘年命再加酉上，必掇巍科。缘酉为从魁故也。纂要云：三传作财，天将夜皆乘土，生起财神，占利必能遂意。指掌赋云：酉丑巳为献刃，远近俱受其伤。

丙辰日第十局　干上申
课体：重审，元胎。
课义：财贵长生，传内俱陈，迤逦相荐，夜变成。
解曰：申为日财，亥为日贵，寅为丙火长生，三传全值。初传申金生水，中传亥水生木，末传寅木生干，迤逦相生，主人举荐。夜占初蛇末虎，故变为悔也。
断曰：三传脱支生干，眷丰宅狭，财神临干合干，身裕财充之象。
天时：三传生日，晴光普照。家宅：人多屋少。功名：财旺生官。求财：得后防惊。婚姻：女益乎男，内助得人。胎产：女孕产顺。疾病：脾胃之疾，宜节饮食。行人：行者立至。兵战：昼吉夜忌。
毕法云：三传递生人举荐。指南：酉将午时占官运，曰：传将财官，驿马城吏，递互相生，大吉之兆。曰此人向撄重罪下狱，生全为幸，矧有他望。曰月德发用，中绝末牛，谓之绝处逢生。支上皇恩化戌，今虽谪戍，后必显达。果被赦，寻迁司空。古鉴：戊申年卯加子占自身，曰：金生干水，亥生干申，寅生干亥，宅阴得辛，辛年十月，冲得身动。当往东二百里为寅地，又转西北为亥地，复入原处，终年六十九矣。盖宅阴戌中有辛，岁逢辛亥冲巳，十月建亥，故于是时宜动。然始为蛇扰，后为虎拒，往复不远，终归故地。若非蛇作丁神，恐亦难去。寿止六十九者，将为身，时为命，卯将子时，乃卯六子九之数，悉验。

丙辰日第十一局　干上未
课体：重审，励德，间传，涉三渊，天狱。
课义：初财末官，仕宦忻欢，壬戌干覆，元子偷瞒。
解曰：初传之申，乃日之财；末传之子，乃日之官。仕宦遇之，无不欣然矣。但中传戌墓，遁得壬水，遥克日干。末传子水为鬼，夜乘元武。传财化鬼，其为偷盗而欺瞒者，实多也。常人占之，止宜携财告贵，洁豆求神。
断日：涉三渊之课，不利前行。喜干支上神作合，宾主情怡。支阴合日，干阴合支，彼此相怀，暗中莫逆。惟午加辰上，谓之朱雀入勾陈，凡占讼狱，其动非细，至难解释。末传子鬼可畏　幸干上未土可敌。但当坐守，凡吉凶事，应于辰日。
天时：水母被克，天罡指阳，日晴夜雨。家宅：青龙与六合生宅，喜气盈庭之象。功名：财旺生官，即可到手：求财：宜速取之，迟则有变。婚姻：干支上神相合，秦晋可谐，胎产：孕成女，母子相合，胎吉产凶。疾病：心经或眼目之症，不能即愈，出行：陆路防口舌，水路吉。行人：中途有阻。捕获：昼占是东方屠户出身，夜占是绿林积贼，难获。兵战：利主不利客。
毕法云：罡塞鬼户任谋为。课经云：辰加寅为罡塞鬼户，不论在传与不在传，能使众鬼不能窥觑。宜阴谋私祷，合药书符，无不亨利。指掌赋云：申戌子涉三渊，当隐于山林。集义云：申加午用。主炉火之事。

丙辰日第十二局　干上午
课体：别责，三奇，不备。
课义：贵及旺龙，昼占即逢，鬼贼羊刃，夜卜须凶。
解曰：初传亥水，昼乘贵人。中末及干上之午火，皆为日旺。昼皆乘龙，体用俱吉。若逢夜卜，则贵人为太阴而作鬼，青龙为六合而作刃，动必罹其凶矣。
断曰：别责之课，又名芜淫。阴阳不备，止宜脱节离根，别寻头绪，凡事皆当借径而行。又干神临支生支，乃不自尊大，受屈于人之象。占者守则有余，动则末利。
天时：青龙升天，初传亥水克干，日中乃雨。家宅：日禄生支，廪有余粟。功名：官星乘昼贵发用，占名可许。求财：青龙乘旺临身，宜守本分之财。婚姻：干上乘旺，支有德禄，可云佳偶。胎产：不备在阴，孕乃成男。疾病：心经受病，或齿痛。出行：罗网临身，必有羁绊。行人：日临于支，即至。捕获：夜占在北方可捕。兵战：昼占则吉，宜柔而胜之。
毕法云：所谋多拙逢罗网。课经云：干上乘干前一辰，支上乘支前一辰，名天罗地网。守己则为支干乘旺，动谋即为罗网缠身。倘有官人占遇天罗，主丁父服，遇地网主丁母忧。括囊赋云：日临辰位，招两姓以同居。六壬占诀云：干临支生支，名历虚格。盖我上他门，愿尽心力，所为历虚也。凡占利于他人，不利自己。主炉火之事。

丁巳日第一局　干上未
课体：伏吟，元胎，励德。
课义：支干拱禄，元财捧逐，夜虎临寅，双丁动速。
解曰：丁以午为禄，干未支巳，拱午在内，宜占食禄事。初传巳火，遁得旬丁。中传申金，乃是日财。昼乘元武，是被丁神所逐，元武所捧，动必有失。末传寅木生气，夜乘白虎，其性猛烈。丁巳在支，又作发用，双丁齐发，岂非动之至速者耶。
断曰：伏吟本静，发用遁丁，反主摇动。三传相刑相克，父母必有。日生上神，虚费百出，丁神坐宅，屋宇非宁。妻乘蛇武，三月占之，须忧疾病，惟占官则吉也。
天时：朱雀飞空，主晴。家宅：宅上皆丁，必有动摇。功名：拱禄至吉。求财：宜得暗财。婚姻：欠利。胎产：女孕，难产。出行：防有疾病。行人：立至。捕获：寻男宜东南，寻女宜西南，盗不出境。兵战：防诈。
毕法云：任信丁马须言动。断验：壬申三十七岁，戊戌六月未将未时，占前程，曰：丁巳以寅为学堂　行年到寅，必主发解。缘初传临官，天空为声誉故也。中传妻宫，上乘元武光怪，申为猿猴，主妻被猿猴所迷。四年之后，移居妻家，缘丁神止一，巳却有二。巳为居宅，两巳相并也。晚年及第，官州司礼，末传寅木克太常也。易箦之时，当无子息在前，缘传中无子息爻故也，后皆验。

丁巳日第二局　干上午
课体：元首，退茹，斩关。
课义：旺禄长生，昼夜虎并，身心费尽，略无少成。
解曰：午为日之旺禄，寅为日之长生，昼虎乘禄，夜虎乘生。末传丑土，乃值旬空，复作脱气，既惊既危，复失复耗。若有谋望，枉费身心，一无就绪之象。
断曰：退茹之课，末传旬空，大宜进取，不宜退缩。但旺禄临身，止当谨守，又恐妄动生灾。末传虽系空脱，幸在生方，凡事费而有成，美中不足。
天时：火上水下，三传生日，有风无雨。家宅：宅上昼夜乘龙脱干脱支，必因喜事耗费。功名：有禄无官，占非全吉。求财：财爻不现，求之不得。婚姻：女占男吉。胎产：男孕，易产，干支自伤，微灾不免。疾病：脾土受伤，五月占即愈。失脱：速觅可获。出行：水路昼夜皆可，唯虑耗费稍多，不如在家。行人：尚未启行。捕获：昼占在西南方饮食，夜占在北方阴贵家。兵战：夜占稍吉，昼占不利。
毕法云：旺禄临身徒妄作，退茹空亡宜进步。课经云：日之禄神，又作日之旺神，临于干上，切宜坐守。若舍此谋动，则初传勾空，中传寅木长生乘虎，末传脱气逢空，诚所谓到处去来，不如在此之象。神定经云：功曹乘虎在门，当有猫儿起祸，致扰门户。括囊赋云：木逢勾虎，必栋折于三刑。玉成歌云：天空立用事无凭。

丁巳日第三局　干上巳
课体：重审，不备，间传，极阴，寡宿，赘婿。
课义：丁马俱现，人宅相恋，亥水全亏，两贵相见。
解曰：干上巳为旬丁，中传亥为日马，课传俱见，动不容己。本日之支来加干上，又乘生气，是人宅相恋也。发用空脱，亥贵落空，而又上下受克，全然无气矣。末虽两贵相加，但五阴相继，利私而不利公，虽有动意，亦不甚发皇耳。
断曰：课名极阴，诸占昏晦，又名间传，进步艰难。赘婿不能自由，寡宿不能作实。三传空二，独存一酉。唯夜占财贵为相宜也。
天时：课传六阴，浓阴之象。家宅：败气临宅，日渐衰微。功名：贵人坐空临绝，不吉。求财：宜得阴贵人之财。婚姻：课名赘婿，以女就男则吉。胎产：阴极阳生，孕男，难产。疾病：肝胆受病，或大小肠之疾。出行：人宅眷恋不行。行人：未至。捕获：难擒。兵战：夜占可畏，劳师无益。
毕法云：昼夜贵加求两贵。古鉴：丁巳五十二岁，戊申六月未将酉时，占家宅，曰：丁火自旺方逆归死绝之地，宅上之卯，末传之酉，皆六数，主六年败尽产业，兼退人口。宅前有大朽木，宜急去之，否则生事。缘卯有乙木，上乘天空，故主朽也。又阁后作猪栏，猪盛克人，四年败坏，六年尽废矣。盖五为后阁，亥为猪也。酉为婢，为今日之死神，主本年十月婢死厕中。缘亥为日干绝神，又为污秽之地故也，悉验。

丁巳日第四局　干上辰
课体：遥克，蒿矢，元胎，闭口。
课义：昼真斩关，逃者不还，马射孤矢，委镞伤残。
解曰：天罡临干，干又属丁，而昼乘青龙克辰，故为真斩关。巳为旬丁，亥为驿马，逃者必然远逝矣。蒿矢得亥为有马，中传遇申，是有矢而委之以镞也。矢既有镞，岂能免于伤残乎。
断曰：亥为旬尾，寅为旬首，以尾加首发用，是名闭口，有机缄不破之象。青龙在日，六合在支，元武居中，丁马俱动。凡逃亡者，东西南北，无所不宜。大象出外则吉，居家则凶。
天时：昼贵临亥克日，青龙升天，淋雨之象。家宅：青合临宅生支，宅中当有喜庆。功名：贵人发用，干支拱禄，占官最吉。求财：宜得阴私之财。婚姻：昼占男吉，夜占女吉。胎产：男喜，产逆。疾病：昼占肺病，夜占肾病，不能速愈。出行：水陆皆可。行人：立至。捕获：昼占在东南空窑中，夜占在正东空庙中。兵战：敌人得利。
毕法云：闭口卦体两般推。指南：子将卯时占升迁，曰：太岁月建生日，目今必然迁擢，多是山环水绕之乡。盖支为任所，寅为山，亥为水故也。又贵德驿马入传，财官城吏全逢，催官迅速之兆。但忌日上阴阳，克制官星，须防陈田王姓人为祟。后果授都司，未几田大司马，以添注参将罢之。

丁巳日第五局　干上卯
课体：遥克，蒿矢，曲直，励德。
课义：将脱传生，蒿矢惊人，末至初位，迤逦伤身。
解曰：昼将全土脱干，三传全木生干，半忧半喜也。蒿矢有马，足以惊人。且三传自下递克，卯克未，未克亥，亥克丁，须防众口铄金，积羽毁轴。
断曰：曲直之课，先直后曲，六阴相继，事尽昏迷，惟利阴私，不宜公用。贵人与朱雀临绝，宜决绝官讼。上神生日，外助有人。三传全生，内谋y遂。春占则吉，无不利也
天时：贵人乘亥发用，早必阴雨，亥为木化，风发即晴。家宅：朱雀临坐宅，复盗干之气，当因口舌破财。功名：贵人官星发用，文书旺相，至吉之象。求财：财气平平。婚姻：支上乘空，占婚不吉。胎产：长男未产。疾病：腹疾脾病，即愈。出行：水路不吉，防有口舌。行人：未至。捕获：昼占可获，夜占难捕。兵战：春占甚利，秋占不吉。
毕法云：三传互克众人欺。课经云：亥加卯三传递克，朝官宜自捡束，提防台阁合词参劾。指掌赋云：亥未卯为转轮，因颠蹶而自反。玉成歌云：巳亥贵临多反覆。纂义云：三传来生，百事皆成。众人助力，福自来并。中黄经云：马见巳亥在路岐。

丁巳日第六局　干上寅
课体：涉害，度厄，四绝。
课义：夜贵坏寅，亥力极轻，秋昼火厄，三传自刑。
解曰：寅乃丁火之长生，酉临受克，则长生为夜贵所坏矣。昼贵亥水，作丁火之官鬼，力能生寅，却临于辰狱之上，全然无气。支上子水，昼乘蛇克宅克干，秋时子为火鬼，须防火烛之惊。三传俱是自刑，未免失于矜高，大宜谦抑，以永终誉。
断曰：度厄之课，以长凌幼，卑贱不安。但夜贵克生，尊长亦恐病讼。日辰交车六害，彼此怀猜。干实支空，人情未协，亦人旺宅衰之象。
天时：毕宿发用，天罡指阴，青龙临日，当日有雨。家宅：蛇克宅，必见惊恐。功名：夜占青龙临干，贵人发用，占名最吉。求财：秋占大旺，得贵人之财。婚姻：夜占男吉。胎产：男喜产速，占孕恐是鬼胎。疾病：夜占白虎乘辰，肾经虚弱，病空即愈。出行：陆路甚吉，水路不佳。行人：尚未起身。捕获：防捕役纵放。兵战：当中止。
毕法云：龙加生气吉迟迟(三月夜占)。太乙经云：二月丁巳日，魁加卯，神后加巳。巳，火也。神后，水也。水伤火，又丁巳复往助之，为妇死。玉成歌云：昼夜贵入传共见，或同日德动高尊。照胆秘诀云：传包两贵并天德，见君干贵任南北。

丁巳日第七局　干上丑
课体：反吟，元胎，励德。
课义：脱空宜弃，丁马迭至，夜动文书，昼动因贵。
解曰：丑为日之脱气，又遇旬空，可弃而不可守。巳为旬丁，亥为驿马，三传更迭而至，其动自不容己。中传之亥水，夜则乘雀，昼则乘贵，所以致动之由，非文书之征发，即贵人之图谋也。
断曰：反吟之课，已为动象。复乘丁马，去来倏忽，刻无宁咎矣。昼贵为德神，坐于宅上，而克支干。常人须忧病讼，仕宦则占也。夜占亥乘朱雀克宅，亦防火惊。
天时：天地相通，反覆不定，或晴或雨，俄顷即变。家宅：夜雀临宅克宅，讼灾难免。功名：贵人昼临宅上，干支拱禄，至吉之象，但嫌不能满任。求财：反覆无益。婚姻：女虽贵介，但干上空脱，不吉。胎产：恐是双女　母实儿空，占产不吉。疾病：肾经与头面有病，须防翻覆，出行：水路吉，亦防口舌。行人：立至。捕获：一在西，一在北，皆有奸盗事。兵战：更宜别图良策，乃吉。
毕法云：鬼乘天乙乃神o，脱上逢脱防虚诈。课经云：日干生上神，丑土上神又生天将太阴，名脱上脱。凡占尽被脱耗，有虚诈不实之象。又曰：鬼乘天乙临宅上者，必是家堂神像不肃而致病苦。宜修建功德，安慰宅神，庶得无咎。玉成歌云：巳亥贵临多反覆。又云：雀伤支日闹家门。三才赋云：巳亥逢驿马并驾，在路奔腾。

丁巳日第八局　干上子
课体：重审，铸印，斩关。
课义：空鬼加身，实墓临庭，孟动不动，守则虚惊。
解曰：子水空鬼，临于干上。戌为实墓，临于宅上。是身则虚惊，而宅则昏滞也。初传巳火乘丁，跃跃孟动。中逢戌墓，却又中止，是孟动不动。不免退而坐守，甘受其虚惊焉耳。
断曰：铸印之课，利于仕宦。但初传陷空，名为炉冶不成，有先难后易之象，子鬼固凶，赖未土敌之，亦名狐假虎威。三传不离四课，格合回环，成事则吉，解散则难。
天时：水神已空，巳火发用，不能得雨。家宅：蛇作墓临宅，宅内欠宁。功名：乘轩铸印，壬戌月日得官。求财：无益。婚姻：干上逢空，占婚不吉。胎产：虽是男喜，母实儿空，占产甚凶。疾病：脾土克水之症，人空不吉。出行：防有阻滞，不能动身。行人：戌墓入宅即至，若不至即凶。捕获：昼占在西南，拒捕难获；夜占在西北，有口舌事。兵战：兵防欺诈，不可遽信。坟葬：穴情虽好，恐损人丁。
毕法云：两蛇夹墓凶难免，制鬼之位乃良医。课经云：占病之外，凡有制鬼神者，皆主于灾患之中，得人解救。倘其神临干，或临于占人年命，皆宜辨雪，其祸自解。如乘贵人，必得上人除愆释过，即在囚禁，必有赦原。集义云：巳乘天空，加子旬空，不可托人，多有不实。

丁巳日第九局　干上亥
课体：重审，从革。
课义：两贵共排，夜将助财，贪财不足，生鬼为灾。
解曰：昼贵临干，夜贵临支，此两贵共排也。夜占天将，尽属土神，助起三传之财，财则旺矣。然贪恋此财，财必生起干上亥水　反克丁干。灾乃不免也。
断曰：金局作财，破碎为用，必须将本求财，可以发福，否则携财告贵，纳粟奏名，皆为吉占。但防家中婢女口舌。
天时：昼贵临亥克日，三传生水，即有雨。家宅：与贵人交往则吉，可以发贵，祈神保护。功名：昼贵临身，支干拱禄，仕则升迁，试必得意。求财：当因贵人文书得财。婚姻：两贵结缡，女益男家。胎产：阴极生男，胎坐长生，难产。疾病：脾肾两经受病，先凶后吉。出行：出门获财。行人：游兴正浓。捕获：昼占在南，夜占在东，皆有喜事。兵战：所闻不实，防有中变。
毕法云：课传俱贵转无依，传财化鬼财休觅，合中犯杀蜜中砒。神定经云：三合犯杀，如笑里藏刀，好中带恶。集义云：支上生干上神作鬼，不利干谒。占人年命在午，两贵拱定，必得两贵成就，占试必中高魁。三车一览云：四课三传，皆是贵人，名曰遍地贵人。贵多者不贵，凡占不能归一，所无倚依。如用夜贵，又名咄目煞，如贵人咄日专视，反坐罪也。大不利于告贵，占讼尤凶。

丁巳日第十局　干上戌
课体：重审，元胎，斩关。
课义：舍去疑虑，其财可取，因此求生，宜文宜武。
解曰：戌为火墓，覆于日上，疑虑太甚，宜舍而去之。申为日财、临于宅上，又作发用，其财最可取也。如能弃墓而就初财，则迤逦生干，必受其益。宜文宜武者，寅为天吏主文，申为天城主武也。
断曰：寅为旬首，亥为旬尾。寅加于亥，现于中末，两传首尾相见，终始咸宜。且三传递生日干，必有上人荐举。元胎之课，病忌老幼，谓之弃故生新，又名驼尸煞。最为不利。
天时：墓神覆日，太阳被掩，水母发用，先雨后风。家宅：宅上财神作病受克，妻防有患。功名：官贵德马入传，秋冬大吉。求财：宜守宅内之财。婚姻：日上乘墓，男家不吉。胎产：二阳包阴，孕当育女，天绊地结，占产不宜。疾病：脾肾受伤，凶多吉少。出行：墓临，不能动身。行人：未戌日到。捕获：在东南。兵战：利于后应。
毕法云：三传递生人举荐，将逢内战所谋危，华盖覆日人昏晦。课经云：六合内战为发用者，事将成合，有人作扰。集义云：六合内战，主子息有灾，或媒人说合姻事。玉女通神诀云：顺道用传母前子，失礼还从子传母，顺即为和逆即疑，此是三传真诀语。又云：用死终生吉相聚。

丁巳日第十一局　干上酉
课体：重审，励德，不备，间传。
课义：夜贵多嗔、破败财婚、昼贵闭口、力弱言轻。
解曰：酉为夜贵，临干受克　贵必嗔怒。又为丁火之妻财，却逢破碎，故曰破败财婚。亥贵为旬尾，闭口而临败地，故力弱言轻，干亦无力也。
断曰：课传五阴，事主幽暗，两贵相加，名曰遍地贵人。贵多反为不贵。又传财化鬼，须防因财致祸。末传虽助初财，丑空无力，惟丑年月占之，则财贵两美矣。
天时：课传皆阴，毕宿临日，多雨少晴。家宅：防有官非，凡事宜于下人。功名：秋冬占之吉，尤利占试。求财：财爻临身发用，不求自得，亦有破耗。婚姻：干上乘破，可以出赘。胎产：阴极阳生，孕凶产吉。疾病：脾家受伤，先重后轻。出行：不利。行人：即有信。捕获：东南东北积贼，捕之防有伤损。兵战：破碎临干不利。
毕法云：课传俱贵转无依，昼夜贵加求两贵。秘要云：求财三日为期，凡占当日即有成局。纂要云：占人年命在申，必中高甲，亦宜告贵用事。纂义云：有头无尾，凡事止息，小人招凶，君子得吉。课经云：两贵相加，事必干涉两贵，然后成就。同官占之，则为以贵渴贵，不相阻隔。精蕴云：破碎发用，非求财不遂，必见破财。惟利经纪牙行，空手可得。

丁巳日第十二局　干上申
课体：重审，进茹。
课义：交车和顺，求财急进，病讼因贪，昼贵休近。
解曰：巳与申，午与未，交车相合，何其和顺也。申为日财，取之宜急，少缓则为酉所败，为戌所墓，便劳心力矣。三传俱财，必将由贪取祸。占病占讼，俱不相宜。昼贵亥水，临戌入狱，慎莫近之，恐生嗔也，
断曰：进茹之课，类成西方金局　传财太旺，反致财亏。旺禄临支，上乘龙合吉神，大利求婚卜吉，更宜合本营生。春夏占之，财值休囚，方能获利，
天时：青龙乘脱，水母被克，不能得雨。家宅：必有喜庆事。功名：贵人被墓，占名欠利。求财：财帛虽多，取之宜节。婚姻：交车相合，占女尤吉。胎产：女孕产速。疾病：因喜得病，迟即难愈。出行：不宜。行人：即至。捕获：在东北方孝服人家。兵战：唯宜谨守，不宜合战。
毕法云：所谋多拙逢罗网，交车相合交关利。纂义云：主客虽和，枉自张罗，随财入墓，惊恐尤多。会通云：传财化鬼，占病者必因伤食而得。若年命上有制财者可救，无制者不救　秋冬占亦无救。指掌赋云：日克三传，求财可美。又云：传见妻财利益多。又云：三传纯妻财而父母克害。课经云：干支各乘旺气，名为罗网，止利守己，不利动谋。

戊午日第一局　干上巳
课体：伏吟，元胎。
课义：末助初生，迤逦相侵，初丁中马，佛口蛇心。
解曰：末传寅木，助起初传巳火以生戊土，又为德禄临身，课象可谓吉矣。但三传递克伤干，侵凌恐不能免也。初丁日禄，中马支财，财禄之动，仕宦所宜。但恃己之刚，仗势凌人，以致末传之寅　先助巳以生干，后递克以伤干。一为佛口，一为蛇心，何其险哉。
断曰：伏吟本静，传遇丁马，即为极动之象。破碎在干，羊刃在支，虽生皆有可畏。勾陈捧印，白虎入庙，蛇生角，大利求官见贵，当有恩命频颁，余亦难中有解。
天时：朱雀生日，青龙克日，晴而不雨。家宅：昼占青龙乘旺，宜于见喜。夜占蛇乘罗网，惊恐难避。功名：吉凶相半。求财：宜守己财，外财难得。婚姻：昼占可就。胎产：子息属阳，产期尚远。疾病：肝与心经受病，久病凶，宜祈祷。出行：昼占水陆皆可，夜占不利。行人：立至。捕获：本家或亲戚家，奴仆作贼，尚未出户。兵战：未见有利。坟葬：艮坤龙向，生干大吉。
毕法云：任信丁马须言动，三传互克众人欺。指南：辛未酉时占仕宦，曰：朝官占此，防台谏之封章，得好旨归里。盖因传将互克，太阳无光，岂能久居廊庙。喜朱雀德禄生日，故得温旨归里也。后果因人言请告而归。

戊午日第二局　干上辰
课体：元首，退茹，不备，斩关。
课义：昏晦其身，宅镇丁神，鬼居墓上，招呼病人。
解曰：墓神覆日，身昏晦也。遁丁临支，宅动摇也。卯为日鬼，潜于墓中，以招呼病人。占病必死。且三传俱鬼，仕宦所宜，常人所畏。
断曰：退茹之课，末传空亡，退则蹈空，进则逢墓，进退维谷之象。三传虽是全鬼伤身，却能斩关破墓，患由此而得，晦亦由此而解。用神值破，事难速成。干禄临支，权非由己。春夏鬼当旺相，事易了结。秋冬木气休囚，为穷鬼牵缠，祸患更甚。
天时：墓神覆日，太阳被掩，阴晦之象。家宅：德神居宅，家必富饶，巳乘遁丁，动摇不免。功名：春占大吉。求财：止宜食禄，外财难得。婚姻：女吉男凶。胎产：男喜，易产，恐不育。疾病：心火受病，甚凶。出行：不宜起程。行人：戊日即至。遗失：家人窃去，即有家人冲破。捕获：贼在正西孝服女人家。兵战：当防侵犯，夜占尤凶。
毕法云：华盖覆日人昏晦，权摄不正禄临支，避难逃生须弃旧。课经云：戌为天魁，亥为天门，凡魁度天门，谋为有阻。集义云：卯乘朱雀，临辰发用，主口舌文书之事。照胆秘诀云：日阴克日日戴墓，暗钝抑塞多龃龉。心印赋云：日辰上见墓神加，病者无痊灾可嗟。

戊午日第三局　干上卯
课体：重审，斩关，间传，励德，寡宿。
课义：伤身墓宅，用传空域，末逢脱败，略无少益。
解曰：戊上临卯，身被伤矣。午上乘辰，宅被墓矣。初中空陷，止余末传之酉，又逢脱败。干支如彼，三传如此，岂能少有裨益乎。
断曰：极阴之课，初中空亡，凡占有名无实。干支六害，宾主不投，脱支克干，尊卑俱惫。如年命在辰，上乘寅木，名为呼鬼，占病大凶。若在戌宫，上乘申金，制其寅木，乃不为害。
天时：昏晦之象。家宅：墓神覆宅，宅内不快。功名：贵人遇空，功名不利。求财：财爻落陷，冬占可得。婚姻：干上乘死，支上乘墓，占婚不吉。胎产：干死支墓，母子难保。疾病：脾胃之疾，申子辰月占尤凶。争讼：两败俱伤。出行：有阻，亦不吉。行人：即到，巳日至门。捕获：在坤方，有恶妇。兵战：防失众。
毕法云：彼此猜忌害相随。集义云：三传丑亥酉，为极阴课，又为倒拔蛇。凡事生灾生变，甚为费力。若得中末空亡，则不入于极阴之地。虽无不测之灾，毕竟暗中消耗财物。课经云：戊午日干上卯，昼乘朱雀克干，在朝仕宦，当防封章弹劾，及不宜上书论奏。纂义云：闻事不的，密加察识，示凶不凶，示吉不吉。

戊午日第四局　干上寅
课体：元首，元胎，六仪。
课义：见处危险，中末求援，迤逦生寅，因财致谴。
解曰：寅乃日鬼，一临干上，一为发用，是两重寅木伤干，现处于危险之中。孟藉中末作援，讵知申金先生亥水，迤逦生起寅木，反来伤身矣。中传之亥水，乃是日财，必因贪取亥财，以致谴责，占者所当深戒。
断曰：元胎之课，三传递生，仕宦必有上人推荐。支乘败生，干乘害克，支干皆临明鬼，复遁出甲乙暗鬼，四鬼相伤，占者病讼不一而足。幸赖末传长生，力能制鬼。然而忽成忽败，祸福倚伏，宜乎有两面刀之喻也。
天时：青龙入庙，末传克龙，不能得雨。家宅：死神作鬼临宅，死丧不免。功名：青龙作官星临日，固为吉象，亦防荐我之人，从中起衅生祸。求财：财爻虽现，取之撄祸。婚姻：女占男吉。胎产：女孕，难产，母子防伤。疾病：胸胁多风，久而后愈。出行：迟延数日可行。行人：马临末传，将到。捕获：在西南方空井旁，内有贵人住家。兵战：昼占忧惊，夜占大胜。坟葬：败气在穴，扦之不吉。
毕法云：苦去甘来乐里悲，闭口卦体两般推。课经云：戊午日，末申生中之亥，中亥生初之寅，而克日干之戊，诚为被寅所苦。殊不知反赖末之申，冲克寅鬼，又为戊之长生，乃应苦去甘来之喻。凡占未免先受磨折，后却安逸。

戊午日第五局　干上丑
课体：重审，炎上，狡童，九丑。
课义：传火生身，夜占畏寅，修身谨行，美里生嗔。
解曰：三传全火生干，可谓吉矣。然夜占寅遁甲木，乘虎在支，可畏之甚，所当修身谨行为吉。若恃其三合之生，而侈心肆志，则寅巳丑午，俱是六害。所为合中犯杀，不免美里生嗔也。
断曰：炎上之课，交车相害，主彼此参商，虚多实少之象。寅实丑空，在我不无退悔。夜占亦名空上逢空，凡事须防欺诈。三传自墓传生，类成印绶，且贵登天门，神藏煞没。占官者必主亨通，惟午乘白虎入墓，父母不免灾耳。
天时：火局生日，晴光万里。家宅：白虎作鬼临宅，病讼难免。功名：夜占寅木作催官，到任极速。求财：微薄。婚姻：女益男家，先婚后娶。胎产：占孕有损，腹空即产。疾病：木侮脾经之症，止宜清理肝气，占子不吉。失脱：元武不现，酉作脱气，婢妾所藏。出行：陆路吉。行人：尚未启行。捕获：贼在正北方。兵战：防中敌计。
毕法云：虎乘遁鬼殃非浅，合中犯杀蜜中砒。玉门经云：丑未临亥，为贵登天门。凡谋皆利，诸恶潜踪，四孟月占尤的，以四维作月将也。课经云：三合犯杀，须防好里相欺，事或将成，反生荆棘。纂义云：戌乘六合临寅，奸丑不明，奴婢逃走，亦主二三姓同居。

戊午日第六局　干上子
课体：重审，九丑，四绝。
课义：四课无形，事迹难明，夜虎居末，木力犹轻。
解曰：子丑旬空，申未落空，是四课俱无形也。既无形矣，尚何凭以明其事迹乎。末传寅木，夜乘白虎，来伤日干，似乎狰狞之极。然俯则被墓，仰则受克，谓之俯仰丘仇，其力已轻，何畏之有。
断曰：四绝之课，止宜结绝旧事。凡有谋为，尚当待时而动，亦防所闻不如所见。干上子为胎财，为三传互克，不能由己。宅上昼贵害支脱支，虽属空亡，亦忧耗费。占此者外面饰观而已。
天时：天上皆空，晴朗之象。家宅：徒存富贵之名，实有贫穷之累。功名：催官力薄，恐无实济。求财：止宜空手求财。婚姻：牛女虽合，不能成亲。胎产：子母皆空，利于母而不利于子。疾病：脾胃之症，久病至凶，新病甚吉。遗失：课传皆空，物不能有。出行：徒托空言，萍踪无定。行人：四绝课，行人立至。捕获：西北水乡，门外有猪。兵战：吉不成吉　凶不成凶。坟葬：有地无气。
毕法云：二贵皆空虚喜期，虎乘遁鬼殃非浅，空空如也事休追。集义云：寅乘夜虎加未，主有恶鬼神庙作祟。心印赋云：子来加巳为极阳，戊癸合时大吉昌，若逢蛇虎无福祥。括囊赋云：寡宿子午兮孤摹Ｖ刚聘吃疲汉ζ相加，远涉有江湖之患。

戊午日第七局　干上亥
课体：反吟，三交。
课义：来往皆空，凡事无踪，喜不为喜，凶不为凶。
解曰：子为旬空，午为落空，反覆相乘，是来往皆空也。凡事皆无踪迹，或逢喜而喜不成，或逢凶而凶不就，捕风捉影之象也。
断曰：反吟之课，似极变迁，却难移动。干乘实财，支乘空鬼，利己而不利人。午为生气，上乘白虎，主父母有忧。秋占子为火鬼，昼乘蛇克宅，须防火烛之惊。
天时：天地相通，阴晴屡易。家宅：宅内空虚，人财欠旺。功名：二贵皆空，占名不利，或俟填实，庶几有就。求财：宜守本分，妄求无益。婚姻：支上乘空，占女不吉。胎产：下强上弱，孕是女胎，母空儿实，占产最利。疾病：肺经有火，不药可愈。遗失：当于中堂过道中寻觅。争讼：彼有悔心，即当解散。出行：不能动身。行人：在途，出旬即至。捕获：在西方，本家逃奴为之窝主。兵战：吉凶皆散。
毕法云：二贵皆空虚喜期，来去俱空岂动移，空空如也事休追。课经云：反吟卦，切不可便言移动，内有三传皆遇空亡者，虽有移动之意，实不能移动也。又云：三月占生气克日主病，是幸中不幸，死气生日主生，是不幸中幸。秘要云：干上亥财作闭口，占病不吉。

戊午日第八局　干上戌
课体：知一，幼度厄，斩关。
课义：传墓脱鬼，可畏不美，端坐家中，坐食陪费。
解曰：发用之初传，乃是墓神。中传之酉金，乃是脱气。末传之寅木，乃是日鬼。三传之中，皆属可畏，何美之有。财爻临支，故宜端坐家中。而支墓又在上，分财夺禄，故不免陪费也。总为宜静不宜动之象。
断曰：度厄之课，卑幼非宜，劫财乘武，盗失不免。朱勾临酉，婢妾起衅。寅鬼乘虎，病讼相连。知一有疑惧之心，斩关非安居之象。幸干上戌冲元墓，若系太阳月建，即可化凶为吉。
天时：发用日墓，早必阴晦；末传克墓，晚必晴朗。家宅：宅上乘财，家资自裕，须防官讼。功名：虽有催官，尚有阻滞。求财：只宜自守，不宜外求。婚姻：中平。胎产：女喜，难产。疾病：脾土受病，可医而愈。遗失：天魁相冲，久后必获，当于正西婢妾家缉之。出行：水陆两途，俱不甚吉。行人：心孟归而未能。兵战：昼夜俱不吉利。
毕法云：虎乘遁鬼殃非浅，干墓并关人宅废。课经云：日干之墓神作四季之关神发用者，谓之干墓并关，主人宅俱废。日干两课上发用者，主人衰。支辰两课上发用者，主宅废。集义云：天罡乘元加亥，逃亡者，必归本家。盖元武本家在亥，又天罡罩之，故必归也。

戊午日第九局　干上酉
课体：元首，六仪，炎上，斩关，励德，狡童。
课义：夜虎临寅，可畏灾，酉不能制，传局火神。
解曰：寅为日鬼，又是遁鬼。夜乘白虎发用，灾立至，可畏之甚。干上酉金　虽能制鬼，但被三传全火燔炙，方避之不暇，焉能御患，次纤以不能制也。
断曰：炎上之课，火局生身，有困中得助之象。然干支六害，墓神脱支。败神脱干，不免好处生嗔也。又三传脱支生干，宅衰人盛。酉金为众火销铄，子息艰难。昼夜后合，亦恐妇女不谨。所喜虎鬼化生，百凡能化凶为吉。
天时：全局是火，而毕宿临干，且水运乎上，出旬得雨。家宅：宅上劫财，乘合脱支，必因手足费耗。功名：催官发用，春夏大吉。求财：不求自至。婚姻：支干相害，有阻。胎产：胎神乘虎，昼占不利。疾病：夜占脾病，昼占肺病，医人不得力。遗失：在仆人墙土坟堆中寻。出行：干支六害，不能起程。行人：支墓在支，即到。捕获：在坤方道上丧家。兵战：昼占吉，夜占凶。
毕法云：虎乘遁鬼殃非浅，彼此猜忌害相随。课经云：白虎加临旬内之干，为日鬼者，乃是虎乘遁鬼，凡占皆畏，纵空亡亦不能为救。肘后经云：初来克末凶还甚。照胆秘诀云：天后阴神是白虎，月中断弦应难补。

戊午日第十局　干上申
课体：重审，三交。
课义：贵坐魁罡，中末空亡，独存初酉，脱败非常。
解曰：丑为昼贵，临于天魁之上。未为夜贵，临于天罡之上。贵人坐狱，不可干也。中子旬空，末卯空陷，独存初传酉金，乃戊干之脱气，又是败乡。三传之中。一无可取。
断曰：三交之课，止利阴私，自乾土生金，迤逦生至末传，反来伤日，有恩中成怨之象。申为长生加干，昼乘青龙。九月占生气在申，诸事若有神佑，日后生意渐昌。
天时：水母乘龙，毕宿发用，雨而不晴。家宅：败气临家，宅衰人旺。功名：子孙克官，占名不利。求财：财爻空陷，得不偿费。婚姻：不成，亦不佳。胎产：男孕产吉，占胎防损。疾病：肺经受病，胎气伤生，久病凶。遗失：在铜铁空器中，门户之内。出行：断桥课，防中阻。行人：占子孙当立至。捕获：在西南四十里空井左右。兵战：勾陈乘败，未见其利。
毕法云：龙加生气吉迟迟，不行传者考初时。课经云：不行传者，乃中末空亡，只以初传断其吉凶，言其事类。倘中末之财官既空，独余败气，必好事无而恶事有也。秘览云：日生上神，虚费百出。鲁门经云：春酉将戊午日，酉加牛：临仲发用，斗系丑未，为二烦课。集义云：酉加干乘勾陈，来意孟议婚姻，缠绵不成。

戊午日第十一局　干上未
课体：重审，涉三渊，间传。
课义：往来交媾，长生可就，唯忌取财，苗而不秀。
解曰：日上之未土，与支辰之午火相合。支上之申金，与日干之巳火相合，是往来交媾也。支上申金发用，可就以资其长生，虽乘白虎，临午烧身，不足畏也。唯末传子水之财，旬空坐克，夜乘白虎，取之反有费用，所谓苗而不秀也。
断曰：涉三渊之课，自明入暗，间传而进。事有艰辛，大求小获，有始无终之象。凡占出旬，方有把握。
天时：发用水母受克，日上乘空，昼占不雨。家宅：支上阴神，昼夜乘元，谨防家贼。功名：昼贵登天，夜贵临干，大吉。求财：不能如意。婚姻：女子甚悍，却益夫宜子。胎产：交车相合，胎吉产凶。疾病：昼占肝病，夜占心疾，不久自愈。出行：有阻。行人：未至。捕获：有北方近水女人窝住。兵战：利客不利主。坟葬：长生临支，墓乘六合，理气俱合。
毕法云：交车相合交关利，罡塞鬼户任谋为。课经云：辰为天罡，寅为鬼户，凡辰加寅为罡塞鬼户。不论在传不在传，能使众鬼不敢窥觑。集义云：申加午为用，主炉火之事。若天后临之，水能破火，主事不成。神定经云：空财坐于元墓，诸事必有失耗。会通云：申加午，为白虎投朱雀；午加辰，为朱雀投勾陈，皆主讼事。

戊午日第十二局　干上午
课体：别责，不备，六仪。
课义：彼来生己，守之如意，倘若动谋，鬼刃俱值。
解曰：支来加干生干，上门相惠也。守其生旺，自然如意，倘若妄动，则逢初传之寅鬼，中传之羊刃，为祸不浅矣。
断曰：别责之课，事非一途，支干各乘罗网，惟利守己，不利动谋。支来临日生日，格名自在，经所谓有恢拓之志也。
天时：水下火上，发用青龙入庙，未能得雨。家宅：人旺宅衰。功名：昼龙临干，夜贵入宅，官爻大旺，仕途得意。求财：昼占可望。婚姻：不备课，不吉。胎产：女孕，产顺。疾病：脾病，易痊。出行：安吉。行人：即至。捕获：江海贼人。兵战：先忧后喜。
毕法云：所谋多拙逢罗网。古鉴：辛未生人，十月卯将寅时占官职，曰：占者今无正位，必主上司责罚，别有迁改。初传寅木，乃是日鬼。鬼生午火，午为十月天鬼，与宅上未合。宅眷当有死者，是月果死三人。后因提举检踏常平仓事露，遂至罢斥。断验：戊申二月亥将戌时占病，曰：天鬼午火，受寅鬼之生，必犯东岳及城隍香火，遂致染疫，主合宅皆病。盖春占寅木正旺，鬼极有气，故不止一人也。其家果病七人，后死三人。急告神灵禳之，余人遂起。盖干上中末，天鬼有三，所以有三人不起也。

己未日第一局　干上未
课体：伏吟，稼穑。
课义：支干相逢，中末刑空，无异独足，昼虎三重。
解曰：己课寄未，未即己也。以未加己，乃是支干相逢。中传丑土遇空，末传戌亦空陷。三传四课，独有一未，并无他神相耦，何以异于独足哉。昼占三重白虎，病讼尤不能免，不特谋望，不成已也。
断曰：独足之课，事有难行。中传空亡，又名断桥折腰，必有中阻。商贾逢之，宜水路舟船，或小车独载，以应独足之意。干支同位，传内辗转相刑，凡占皆无和气。
天时：天地不动，支干相并，晴占则晴，雨占则雨。家宅：蛇虎满前，人宅罹患，至凶之象。功名：寅卯子午年命人吉。求财：劫财重重，不利。婚姻：家世相当，必系旧亲，然无吉象。胎产：女孕，腹空易产。疾病：肾水受伤，二八月占凶。遗失：物在家内。出行：不宜。行人：中路有阻。捕获：伏于西北娼妓家。兵战：主客相等，未见其利。
毕法云：不行传者考初时。课经云：伏吟取刑为传，今中传空亡，不能刑至末传，故前后进退皆难。如占他事，必先得人允许后不践信。若占人年命是巳，则丁马交加，其动甚急，年命上乘魁罡，亦有动象。秘要云：蛇虎入宅，非惊即失。

己未日第二局　干上午
课体：八专，帷簿。
课义：从军食禄，方才享福，惟忌昼空，占病必哭。
解曰：午火属离，有王用出征之象。又为日之旺禄，临于干支之上，故宜食从军之禄，而享其福也。昼占午禄乘空，又非旺禄之比。若占病人，则禄空必致绝食而死矣。
断曰：八专之课，尊卑共室，人宅不分，多有失礼之象。喜中末二传，及干支上神重叠相生。若仕宦夜占，又当旺相，则名通利达，必历要津，常人须防文书口舌。
天时：日辰上乘天空朱雀，昼夜晴明。家宅：家道饶裕，昼占防有诓骗。功名：夜占官文甚旺，一岁九迁。求财：文书甚旺，不求自至。婚姻：帷簿不修，占婚最忌。胎产：胎之阴神属阴，孕女，天魁临亥，产迟。疾病：心经受病，或口不能言之疾，难愈。遗失：在中堂觅取。出行：人宅相恋，不能动身。行人：得意即回。捕获：在西北方。兵战：主客相同，势均力敌。
毕法云：魁度天门关隔定。课经云；戌为天魁，亥为天门，戌加亥为魁度天门，诸占皆有阻隔。纂要云：日之禄神，复作日之旺神，临于干上者，切不可舍此而别谋动作。初传卯鬼可畏，不可凭依。中末仍归日上，所谓到处去来，不如在此也。汇函云：午火乘雀，名为真朱，文书必达朝廷。

己未日第三局　干上巳
课体：八专，帷簿，孤辰。
课义：破碎作空，费耗贫穷，丁马遍布。一世飘蓬。
解曰：发用丑为破碎，又作空亡。昼蛇夜虎，破碎耗散，必至贫穷而后已也。干支中末，巳火四重，既是旬丁，又为驿马。昼占上乘青龙　动而不止，了无定踪，岂能免一世之飘蓬乎。
断曰：八专之课，劫财发用，凡占不免耗费。又名帷簿不修，占者总宜正己持身，家庭清肃，方免无事。孤辰发传，僧道相宜，绝气临干，宜结旧事。四六月占之吉。
天时：发用土神，中末乘龙生日，不能有雨。家宅：宅上乘青龙六合生支，宅中必有喜庆事。功名：青龙驿马甚众，当得美差。求财：青龙生日，宜有往来行动之财。婚姻：门楣相当，必宜速就。胎产：女孕，昼占吉，夜占产迟。疾病：肾经受病，齿牙成疾，未愈。遗失：婢女窃。出行：水陆两途，昼夜皆吉。行人：马在干支，即可抵家。兵战：昼夜俱不甚利。
毕法云：干支值绝凡谋决，龙加生气吉迟迟(六月占)。课经云：青龙乘生干之神，又作月内之生气者，虽目下未即峥嵘，却能徐徐发福。此例喻君子孟施惠于人，不言而有待，尤耐岁寒。照胆秘诀云：用空传复支与干，旧久重新废孟完。三才赋云：巳亥逢驿马并驾，在路奔腾。玉成歌云：父母临干忧子孙。

己未日第四局　干上辰
课体：八专，斩关，励德。
课义：财神闭口，不得人手，四墓乘勾，昏迷难受。
解曰：亥乃日之财神，又是旬尾加首发用，是财神闭口也，坐于寅木之上，畏之而不敢取，岂能入手乎。四重辰墓，业已昏迷。又加以太常勾陈之土，积累于上，其昏迷之状，必有汶汶^^而难受者矣。
断曰：支干之上，皆乘自刑，宾主不投，人已不浃。又干支乘墓，人昏它晦，凡占皆不亨快　如年命在丑，仗戌冲辰，破其网墓，乃为可救。若年命在辰，天罗自裹，事难摆脱矣。
天时：日上乘墓，太阳被掩，水又被墓，浓阴不雨。家宅：人昏宅暗，诸事欠利。功名：不吉。求财：暗取妇人之财，然恐生患。婚姻：两愚相耦。胎产：女孕，产凶。疾病：遗漏疯瘫，咽喉肿痛之疾，十一月占凶。遗失：见者竟不肯言，昼占武空难缉，夜占可获。出行：水陆两途，皆不甚利。行人：天罡加干支，行者立至。兵战：不宜妄动，守正则亨。坟葬；乾龙小可发财。
毕法云：干支乘墓各昏迷，宾主不投刑在上，闭口卦体两般推。纂要云：干支全被上神墓者，如人在云雾中行，我孟昏昧人，却被人先昏昧我也。太乙经云：占与人期会，天罡临日辰者会，天罡大吉加午未者，唤人必来。玉华略云：水逢四季，为鳏者之刑。

己未日第五局　干上卯
课体：元首，曲直，狡童。
课义：虎乙夜占，木局为传，常人仕宦，总受。
解曰：水土生申死卯，又遁乙鬼，夜乘白虎，临干发用而克干，常人必罹病讼。仕宦遇之，以官星作死气，则白虎不作催官，故亦不免于也。
断曰：曲直之课，先曲后直，干支各乘死气，止宜休息，不利动谋。中传虽财而成鬼局，贪才取祸。曲直作鬼，主有枷之患。
天时：三传克日，先雨后风。家宅：死气克宅，夜占极凶。功名：官乘死气，春占甚利。求财：当有妇女说合取财。婚姻：占女不吉。胎产：神死将凶，母子不吉。疾病：昼占乃肾经之疾，夜占乃脾土之疾，十月占凶。出行：不利。行人：即至。捕获：当是徒配人。兵战：里勾外连，防人侵害。
毕法云：人宅皆死各衰羸。指南：丁丑年午将戌时，占推升抚院得否，并日后结局若何。曰：目今会推必遂，但结局不佳耳。用合干支，传成官局，推升必矣。但干支死伤，丧吊全逢。又贵履天罗，斗系日本。行年酉金，冲破官局，末后大有不如意事。后果以流贼犯界，遣将守御，全军覆没，丁艰而归。课经：辛巳年丑将加巳，占陈留县被贼安危，曰：木局克身，人宅皆逢死气，又为丧门死神。引中传天后入墓，主妻财受惊，大凶之课。后果遇贼，家口丧失殆尽。

己未日第六局　干上寅
课体：知一，四绝，无禄。
课义：鬼宿鬼门，卦号离魂，酉金勿恃，生祸之根。
解曰：寅为鬼门，未乃鬼宿，寅未相加，卦号离魂，有人入鬼门之象，占病甚凶。酉能制鬼，似可恃为救神。不知初生末传，迤逦助寅，反为生祸之根。是寅之临于未者，酉实迫之也，宁可恃乎。
断曰：四绝之课，三传自刑，占病占讼，皆非所宜。四上克下，名曰无禄，凡谋不顺，卑幼有伤。巳火长生，乘虎而临于墓，父母亦防刑克。离魂之格，并防有鬼邪魇魅。
天时：寅木克日，风霾蔽天，翌日得雨。家宅：病气克宅，染病者多。功名：官临身宅，功名到手。求财：财爻入墓，四季占之得。婚姻：不吉。胎产：女孕，即产。疾病：金土受病，九月占凶。出行：不吉。行人：马与支合，即至。捕获：在西北方。兵战：互有胜败。
毕法云：干支全伤防两损，夫妇芜淫各有私。指南：己巳腊月丑将午时占，曰：正时胜光，值事天空，必为章奏而占。曰：吉凶若何？曰：四课克下，名为无禄。况贵乘旬空，龙神下克，主在上者不足。轻则降罚，重则削权。又财官禄马。俱入墓绝，以急流勇退为佳。朱雀乘天喜，还得好音归里，后果准冠带闲住而归。

己未日第七局　干上丑
课体：反吟，井栏射，八专，无亲。
课义：初值丁马，动意难舍，守空撞空，渐为贫者。
解曰：巳为驿马，又值旬丁，用作初传，动不容己。丑土作空亡，而临于干上，是守空也。既而入传，是撞空也。四课三传，尽皆空陷。惟余一丁，岂非贫乏之象。
断曰：反吟之课，格合井栏。如井上架木，易欹易斜，不能长久。事多重叠，喜忧两来。凡事旁求易就，直道难容，有大事化小，小事化无之象。
天时：日上逢空，青龙又陷，不能得雨。家宅：龙后皆空，家徒壁立之象。功名：申酉年命人吉。求财：无所得。婚姻：支干尽空，占婚不吉。胎产：阴变为男，腹空易产。疾病：脾肺之疾，新病吉，久病凶。出行：丁马虽动，中末空亡，不能起程。行人：天罡加季，行人立至。捕获：在西北猪厕左右。兵战：主客皆劳而无功。
毕法云：不行传者考初时。课经云：己未日干上丑，支上亦丑，乃是四课全空格。经曰：四课无形，事不出名，纵然出也，也是虚声。订讹云：此课如遇吉神良将，凡事半遂，尤喜见青龙救护。精蕴云：丑加未，未加丑，作年命日干者，占试必中魁元。缘丑中有斗，未中有鬼，合而为魁也。秘要云：未土无克，以未宫己土遥射亥宫壬水为用，全是冲散，故名无亲。

己未日第八局　干上子
课体：知一，铸印，励德。
课义：财既双空，丁马虚逢，卯鬼宜助，凶祸难容。
解曰：子水为财临宅，空而无用。发用之巳火，丁马相并，又落空陷，是虚逢而已。末传卯鬼，宜助初传之丁马，但昼夜上乘元虎，凶祸必动而难容也。
断曰：铸印之课，占官则吉。夜占帘幕临干，占试必中。胎神临干支干之上，占妻必孕。末传助起初传巳火生干，必得旁人暗助。但生气入墓，不利生计及长上之事。
天时：巳火生日，晴而不雨。家宅：贵人临宅，平庶必遭官讼。功名：得差得位。求财：财空难觅。婚姻：两空不吉。胎产：胎损产吉。疾病：肺与膀胱有病，当即愈。出行：求名吉，商贾不利。行人：尚未启行。捕获：昼占贼在西南，夜占贼在正西，防走脱。兵战：守则利。
毕法云：胎财生气妻怀孕。指南：辛未四月酉将辰时占功名。曰：月内定转掌垣，因月建虎马发用，又是铸印乘轩故也。但嫌贵空，恐居官难于久任。果转吏科掌垣，后以武场事降谪。占验：辛巳十月寅将酉时占起复。曰：仲冬月必有起官之征，盖干上贵人虽空，幸乘进气，交仲冬子水司令，填实旬空，便当擢用。且虎马丁神发用，作岁君生日，又四墓覆生，已废复兴之象，起官何疑，至期果推补兵曹。

己未日第九局　干上亥
课体：重审，曲直，三奇，狡童。
课义：三木并立，合成曲直，取则为灾，不取可惜。
解曰：四课之上，两得卯木。三传之内，又见卯木。课传相并，是三木并立也。三传作合，会成曲直，是全鬼伤干矣。初传亥水，乃是日财。干支发用，上乘闭口，孟待不取，财在眼前，急不能舍。取之又惧其化而为鬼，占者止宜以财告贵，纳粟奏名。
断曰：曲直之课，类成官局，春占大利求官。明暗二鬼，坐于干支。夜乘白虎，常人不免人宅两灾。
天时：三传克日，水上火下，风雨连绵之象。家宅：干支自克，防夫妻反目，亦防阴小越礼。功名：官星甚旺，发用三奇，功名大就。求财：取之防祸。婚姻：支干自刑，不利。胎产：阴极阳生，孕男产迟。疾病：脾土受病，或肾水不足，秋占可畏。出行：心孟归而不能。捕获：伙盗难擒，秋占方获。兵战：昼占凶，夜占吉。
毕法云：虎乘遁鬼殃非浅。断验：辛未四月申将辰时占。曰：此课占功名，将来远大非常。传将木局，内成官星，喜木命丁马恩星以化之，逢凶化吉之象。且木逢初夏，正在荣旺之际，又蛇化为龙，将来自然事业日新，功名显赫也。后果晋秩大司马。

己未日第十局　干上戌
课体：八专，斩关，励德。
课义：一位财星，四戌来争，争之不已，致讼遭刑。
解曰：发用之亥水，乃是日财，课传之中，独此一水。而课传四重戌土相争此亥，是人多财少，争必不止。戌上乘雀主讼，且又戌未相刑，构讼遭刑，其能免乎。
断曰：斩关之课，利逃亡而不利伏匿。贵人立于卯酉，曰励德，利君子而不利小人。若己土寄生干寅，则亥为绝神，亦宜结绝财物事。干支同位，又名懒于取财，惧争夺也。
天时：朱雀乘墓，昏晦之象。家宅：宅内三刑皆全，刑伤难免。功名：贵禄不见，占官不利。求财：有争。婚姻：昼占可用。胎产：胎上乘酉，私胎育女。疾病：金水之疾，五月占不吉。遗失：夜元乘财，物必贼窃，宜向东北捕之。出行：水陆两途，俱各中平。行人：天罡加季，行者立至。兵战：宜谨密，全功。坟葬：龙脉不真，朝山不甚高耸，且多散乱。
毕法云：贵人蹉跌事参差。课经云：昼贵临于夜地，夜贵临于旦方，如告贵干谒，多不归一。集义云：戌作朱雀加未，主犬子吠人。照胆秘诀云：日刑杀到忧妻妾。云霄赋云：内室专权，有仙女跨云之象(巳到寅宫)。三才赋云：魁罡临处，多生词讼。

己未日第十一局　干上酉
课体：八专，独足。
课义：此系独足，脱欺叠逐，舟车宜驾，婢逃归屋。
解曰：三传干支，皆在未上。七百二十课之中，惟此一课，名曰独足。酉为败气，而又脱己土之气，重叠逢之，甚不利也。既止一足，非舟车不能行动，惟利水行。酉为婢，逃归屋者，喻不能远去而走脱也。
断曰：独足之课，寸步难移。又己土生酉，夜占乘后，亦为脱上逢脱。申加午，子加戌，两贵受克，不利干谒。惟宜守己，尚尔费力。
天时：三传皆毕，天不能晴。家宅：败神脱宅，贫耗之象。功名：占官不利，试中亚魁。求财：不得。婚姻：酉乘后合最忌。胎产：胎不成，产不足。疾病：肺病可愈。遗失：财上乘元，家贼所窃，宜向西方，近池厕处觅之。出行：不宜。行人：未至。兵战：不利。
毕法云：两贵受克难干贵。古鉴：男命戊申巳加辰，占子息曰：三传皆酉，为少女。与日辰合，算其五数，当生五女。行年上见卯为长男，与元武相冲，男不成胎。酉为大肠，又为女色，主好色而得肠风。酉数六，未数八，寿止四十八而已，果验。又：同日占讼，曰：两边俱不得力，官当自行，干贵无益。后果县宰潜往定验矣。又同日占生理曰：酉为兑为泽，六合为船，不利于陆。若舟行，利可十倍，皆验。

己未日第十二局　干上申
课体：八专，帷簿。
课义：申类子孙，却是长生，慈鸟反哺，夜贵尤荣。
解曰：申为土之子孙，又作土之长生，为子孙者能生养其父母，若慈鸟之反哺也。夜占申又作贵，而生日干，其荣益甚矣。
断曰：八专之课，比肩发用，昼夜上乘蛇虎，未免虚惊。昼占太常乘长生，临于干支，家有婚姻之喜，或开彩铺酒店。夜占贵人入宅，当有贵人喜庆宴会，或赏赐之类。申为夜贵临身，雀乘午火相克，不可告贵，必忌惮不肯用力。
天时：虎乘风伯发用，风多雨少之象。家宅：家有喜庆费财。功名：贵人临身，夜占吉。求财：先费后得。婚姻：日后好。胎产：胎防损，产易。疾病：肾经受病，医之愈。出行：水陆俱佳。行人：在途。捕获：在西方。兵战：羊刃乘虎蛇发用，昼夜皆凶。
毕法云：所谋多拙逢罗网，帘幕贵人高甲第(昼占)。指南：丁丑八月巳将辰时占瓯卜，曰：虽有公卿推荐，恐不能拜。盖因虎刃自他处发用，当突有秦人任风宪兵刑之职者，不由词馆入阁。且中末干支年命俱见罗网，是秦晋梁益之人，在中阻隔。又夜贵居本命之上，必赋归来，后果应。

庚申日第一局　干上申
课体：伏吟，元胎。
课义：昼逢四虎，动无少阻，丁马入传，行人商旅。
解曰：申禄本是虎乡，干支及发用，共有三申，昼又乘虎，故曰四虎也。伏吟本静，中寅财马，末巳遁丁，其动象略无少阻，如行人之在商旅也。
断曰：自信之课，上乘旺禄，本宜静守，但金日逢丁，岂能安享。三传自刑，财爻化鬼，大宜纳粟奏名，不宜求财黩货。末传巳与日合，上乘勾朱，常人必有官讼，不可解散。仕宦占之，官运方荣，扬历正未有艾。
天时：青龙入庙，不能得雨。家宅：白虎临禄入宅，病讼不免。功名：官禄马俱动，不日迁擢。求财：人多财少，争夺有讼。婚姻：昼占不吉。胎产：占孕防堕，占产防病。疾病：肝经有疾，或头痛难忍，难愈。遗失：不出本家。出行：求官吉，求财不吉，防遇盗。行人：刚日顺吟，行者即回。捕获：是奴仆勾伙。兵战：白虎刑冲，兵占不吉。
毕法云：信任丁马须言动。课经云：庚申日伏吟，丁神在传，占访人必出外干事，先许后改。集义云：天后发用，家中有患头风之妇。末传克初，先凶后吉。纂要云：财官禄马，天城天吏俱全，白虎入庙，蛇生角，勾陈捧印，若有岁月扶合，仕宦大吉。

庚申日第二局　干上未
课体：八专。
课义：初遭网罗，障难无挪，秋冬事贵，得助极多。
解曰：发用酉金，为日之罗网。倘若动谋，则裹身绕宅，其为障蔽险难，无可挪移也。秋占酉为旺神，夜未又为贵人，临于干支中末，必得三处贵人，相助成功，不劳心力矣。
断曰：八专之课，事多重叠。干支之上，各乘生气，又交互相生，凡占皆有利益。昼占帘幕临日，试必高中。贵人入宅生支，应得上人照拂，或有神佑。未上乘空，家有眢井，亦防酒食生谤。六月占此，名利定然通达。
天时：火上水下，晴而不雨。家宅：夜贵生宅，必得贵人扶助。功名：夜占最吉，昼占利于考试。求财：生之者众，不求自得。婚姻：夜占甚吉。胎产：胎上乘寅，属阳，男孕，易产。疾病：脾土之疾，饮食起病，二月占不吉。遗失：当是右邻，或前邻婢女窃去。出行：不能动身，出则吉。行人：昼占未回。兵战：夜占将帅有功，昼占不能取胜。坟葬：生死均安，初年有克。
毕法云：互生俱生凡事益，帘幕贵人高甲第(昼占)。课经云：庚申日午加申，作支干之阴神，克支克干。春占则午为火鬼，夜将乘蛇伤宅，难免火灾。玉成歌云：天空在未井多怪，兼主人遭疾病缠。秘要云：午年命人，上乘丁神临朱勾，必有口舌官非。

庚申日第三局　干上午
课体：元首，励德，间传，顾祖。
课义：若取寅财，生起祸来，财官绶印，君子宜哉。
解曰：寅为日财，临于末传。若孟取之，则助起初传午鬼，为祸不小。占者止宜纳粟求官，最为元吉。若常人遇之，财爻化鬼，伤干克支，彼此两损矣。
断曰：顾祖之课，事宜复旧，间传而退，有阻方成。官讼则寅为教唆之人，捕盗则寅为窝藏之主，皆不宜占。干支皆败，不宜交易。夜蛇加午临干，若无孕妇，主有阴人离散。
天时：青龙升天克日，昼占有雨。家宅：人宅皆有败气，夜占尤有惊恐。功名：财官两旺，占官最吉。求财：取之生患。婚姻：昼占吉。胎产：男孕，产逆。疾病：心经受病，或肝木受伤，甚凶。遗失：西南方道上七十五里，有弄猴者，问之即是。出行：动静皆可，不宜商贾。行人：戌日当到。兵战：防有侵凌，气均力敌。坟墓：祖坟则吉，不利新阡。
毕法云：干支全伤防两损。古鉴：己酉生人，九月卯将巳时占讼，曰：顾祖课原有讼根，金日得巳时，为天网课。末传寅木为胥吏，生起午官来克日干，主一吏人不足，始终被害。行年在子，上乘戌土，会寅木午火自去烧身，患必自招。午为火针，必遭刺配。且年上见戌为军，当一千八百里。缘午数九，支干两见，会成火局，旺相十倍也。

庚申日第四局　干上巳
课体：元首，元胎。
课义：夜克昼生，丁马俱迎，末之亥水，能败能成。
解曰：巳火发用，昼将勾能生干，夜将雀能克干。巳遁旬丁，又为驿马，其动自不容己。末传亥水，克巳救干是其成也，生寅助鬼是其败也。
断曰：元胎之课，气象维新。巳为长生官星，而三传又递生之，官途坦顺，一路荣华。常人则金日逢丁，凶祸难免。旬尾加于旬首，缄默可以保身。德入天门，占试必然得意。
天时：朱勾乘火发用，不雨而晴。家宅：勾雀克宅，初传鬼动，病讼不免。功名：有人举荐，赴任最速。求财：当隔手取之。婚姻：财官六害，尚有阻隔。胎产：男孕，即产。疾病：心经之疾，淹缠难愈，须防反覆。出行：愈远愈好，出门时有阻。行人：已在半路。捕获：西南方酒食店中。兵战：彼此主将皆强，防有本国兵卒泄机。坟葬：日久发福，初葬不利。
毕法云：干支全伤防两损，金日逢丁凶祸动。课经云：三传年命日辰，逢旬内六丁神者，如乘勾陈，必被官讼勾追而动。如乘月内死气，必亲族在外府郡，报死亡而动。如乘贵人，必贵人差往而动。如乘玄武，必孟逃亡而动。蛇雀尤急。惟有官人占之，则赴任极速，反不孟占人行年上神克去丁神，若常人则又宜制其丁神也。

庚申日第五局　干上辰
课体：重审，润下，斩关。
课义：盗气传逢，初中幸空，独有辰土，生气无穷。
解曰：申子辰会成水局，以盗干气。初传子水逢空，中传申金落陷，是水局已破。独存辰土，坐于长生之上而生干，则生生不已，宁有穷尽耶。
断曰：润下之课，有动而不息之形；孤神发用，有茕茕孑处之象。占者家有虚耗，子不成业，凡事皆有损无益。辰土属于父母，昼夜乘元，失脱不免。总宜静守，生意盎然。若或妄动，即名泉源涸竭，虚费百出矣。
天时：龙神昼夜皆空，出旬方雨。家宅：干支各自受生，人宅两旺。功名：龙禄皆空，官星不现，占名不吉。求财：宜守家财。婚姻：支干自刑，占婚不吉。胎产：坎局生男，占胎有损。疾病：脾土之疾，医不得力。遗失：元武生干支，且传得回环，虽失必得，北方寻之。出行：近家处防盗失。行人：未能动身。兵战：虚惊虚喜。坟葬：水法甚合，但来龙系假脉，亦有空陷。
毕法云：互生俱生凡事益。壬髓经云：干上神生干，支上神生支，主各有生意，彼此和顺，或两家合本营生尤应。纂要云：甲戊庚三日，丑未临亥，为贵登天门，神藏煞没，凡谋亨利，无阻无碍。照胆秘诀云：用空传复支与干，旧久重新废孟完。指掌赋云：子申辰为仰元，守凝寒之困。

庚申日第六局　干上卯
课体：知一，龙战。
课义：丁鬼中遇，子戌可拒，却祸除殃，卯财任取。
解曰：巳为日鬼，上乘遁丁，居于中传，为祸非浅。所可拒之而无畏者，上则子水克之，下则戌土墓之，全然无气，殃祸无忧矣。官鬼既伤，独存卯木，为日之财神，居于干上，可以任意取之，而无害也。
断曰：知一之课，事有两歧，干支坐墓，自甘招晦。四月占之，妻财生气，必然怀妊。五行入墓，百事皆宜休息。
天时：青龙带水升天，巳日有雨。家宅：鬼墓发用，四下贼上，防受家奴克制。功名：官星受制不吉，四月占利。求财：宜得门户之财。婚姻：财旺，男占可就。胎产：男孕，防损胎。疾病：肝家风疾，脾肺亦伤，可医。出行：路上防盗失。行人：尚在中途。捕获：西北方积盗，现有官司。兵战：微有益利，尤宜加谨。
毕法云：人宅坐墓甘招晦，二贵皆空虚喜期。占验：申将丑时，占携妻子远行吉凶若何。曰：男女远行，俱不得意。中途被劫，死于他乡，有沉溺破舟之虞。盖因干支入于空墓，中传劫杀乘丁，刑克干支。末传死气，子加巳又为死字。且壬戌加卯发用，是河井相加。又卯受干克，主车船破坏，其祸必矣。后果近江西百余里，男女五人，皆被盗而死。

庚申日第七局　干上寅
课体：反吟，元胎，六仪。
课义：四财一禄，夜虎趋逐，四马并进，奔驰反覆。
解曰：寅为日财，两见于日辰，两见于初末。申为日禄，独现于中传，是四财一禄也。如用夜将，寅财上乘白虎，又为驿马，来往反覆，动坐鬼乡，其奔驰迫促之状，不可言也。
断曰：反吟之课，德丧禄绝，凡占止宜结绝旧事，不宜求财问禄。犹幸六仪发用，昼占天后生财，虽于反覆不定之中，尚可沾其余润。如占妻病，吉少凶多矣。
天时：龙虎交冲，必有疾风暴雨。家宅：夜占白虎临于干支，人宅必见惊忧。功名：德禄逢绝不吉。求财：满目皆财，不能安享，常有风波。婚姻：男占吉，有伤克。胎产：孕凶，产吉。疾病：脾土受伤，须防翻覆。遗失：旧处寻觅。出行：有阻。行人：马临干支，行者立至。捕获：西方军隶，合伙作贼。兵战：夜占有惊，防有败衄。
毕法云：二贵皆空虚喜期，干支值绝凡谋决。集义云：庚申日反吟，支干之上，各乘绝神，宜结绝财物之事。玉成歌云：反吟占事休言定，往复双双两事因，常古须主身摇动，不动人情有怨心。指掌赋云：传见六仪，病将瘥而狱自出。

庚申日第八局　干上丑
课体：八专，帷簿。
课义：四员昼贵，全然无气，纵有浮财，夜占可畏。
解曰：丑为日贵，支干中末，四重丑土，皆遇旬空，全然无气矣。发用卯财，本非课中所有，浮泛不实。如遇夜占，则太常天空，重重皆土神覆日，昏滞之象，大可畏也。
断曰：八专之课，顺数卯神发传。妻当别娶，财必改求，凡事皆有节外生枝之象。又名帷簿不修，尤防淫u。日阴克日，而日上戴墓，家中当有小人暗地扼~，而彼昏不知也。
天时：日墓临干，昏晦不雨。家宅：人宅皆不亨快，且防病讼。功名：贵空不吉。求财：甚少。婚姻：支干皆空，不利。胎产：胎财发用，当得长男，腹空产易。疾病：脾胃受病，正二月占不吉。遗失：前堂与厨房寻之。出行：虽有贵人结伴，不宜动身。行人：尚无归意。捕获：西方女婢，或银铁匠之类，正有讼事。兵战：功不能成。坟葬：空穴无气。
毕法云：干乘墓虎无占病。指南：甲申年酉将辰时占京师安危。曰：贼自西山出奇，用骡车木韫，先攻西南，后攻东北。必有内变。盖贼符自戌发用，克中末并干支贵人。而天空临寅，此地疏虞，贼必由此而入。两阴神作虎鬼，克干克支并伤岁，均乃左右献城之象。贼果明攻张掖门，暗逾东直门，城中鼎沸，开门降贼。

庚申日第九局　干上子
课体：元首，润下，励德。
课义：脱空满前，水作三传，昼夜水将，耗盗缠绵。
解曰：三合水局，脱干之气，又兼初末空亡，而昼夜天将。俱乘龙蛇元武，无非水兽，名曰枝断其根，流消其源。又是三合，不惟耗盗之虞，而亦缠绵无已也。
断曰：润下之课，流而不息。龙门之险，始于滥觞，有江河日下之势。金生干巳，而死于子。干支以及末传，三子坐守，皆属死气，止宜休息，不利动谋。
天时：水局空二，不能多雨。家宅：元武临于宅阴，防有盗失。功名：剥官煞多，占官不吉。求财：子孙生财，可以有望。婚姻：支干皆空，不吉。胎产：孕损产速。疾病：肾水不足，以致脾肺虚泄，峻补方愈。出行：孟动不动。行人：近者即到，远防不测。捕获：西南七十五里僧道家。兵战：彼此各乘死气，休兵养士为上。
毕法云：人宅皆死各衰蠃，脱上逢脱防虚诈。课经云：干上乘子，支上亦乘子，全乘死气，不宜吊丧问疾。如更乘月厌，死墓凶神，占病必死。又干上子，夜将上乘青龙，乃庚干生上神子水，子水又生青龙，三传并来盗日，凡占尽被脱耗，虚诈不实之象。集义云：子加申乘龙，主望远处医僧。

庚申日第十局　干上亥
课体：八专，帷簿，寡宿。
课义：凡事缄默，可脱灾厄，事关贵人，甘受岑寂。
解曰：亥为旬尾，临于干支之上，复作中末两传。凡事退守缄默，仗此制鬼，则灾患可免。发用丑土，乃是昼贵，旬空覆狱，不受其生，反被其墓。若孟与贵图谋，枉受岑寂而已。
断曰：帷簿不修之课，尊卑共室，男女不分，事多重叠，忧喜两来。凡占大宜谨之又谨，方免后悔。干支中末，亥水四重，盗脱干支。少有所动，耗费无极。常人尚可，仕宦最忌。
天时：墓神发用，日上乘亥，先晦后雨。家宅：朱勾脱干脱支，口舌争讼难免。功名：不利。求财：暗财可觅。婚姻：不吉。胎产：女孕，孪生。疾病：肾经与膀胱之疾，或闭口不食，六八月占凶。遗失：失于猪栏秽厕之中。出行：有阻，防官讼是非。行人：问子孙即来。捕获：西南方缙绅旧家。兵战：诈而不实。坟葬：穴中泄气，不吉。
毕法云：人宅受脱俱招盗，宾主不投刑在上。纂要云：干上脱干，支上脱支。更有支上脱干，干上脱支。凡占遇此，人被脱赚，家被盗窃。如占病体，必因起盖屋宅费用，以致心气脱弱，而成虚惫。宜服补元调气之剂，自然痊愈。肘后经云：初来克末凶还甚。要录云：当门台土，出行有阻。指掌赋云：丑遇天空为矮子。

庚申日第十一局　干上戌
课体：重审，斩关，间传，向三阳，u女。
课义：戌覆宅身，驿马虚寅，动被虎盗，末逢丙辰。
解曰：河魁覆于身宅，中有驿马，其动自不能已。初传子水旬空，昼乘白虎，以盗于气。末传辰土，遁鬼伤干，虽动亦何益乎。不如坐守干上戌旺之气，尚有生意也。
断曰：向阳之课，贵登天门，罡塞鬼户，可以利有攸往。但发用既空，中传财马亦陷，动则生灾，不可造次。戌为鬼墓，临于干支，昼夜乘元，应有匪人，暗中觊伺，所当思患而预防也。孤辰发用，惟于方外相宜。
天时：水神空，无雨而晦。家宅：元武入宅，宜防盗失，子息防病。功名：不显。求财：求多，得少。婚姻：男女皆有暗疾。胎产：阳极生女，防有暗病。疾病：水来克火，缠绵不愈，五月占尤不吉。出行：不能动身，亦防盗失。行人：马陷未来，或七日到。捕获：武阴是子，当于北方近水女人家捕之。兵战：须防失众。
毕法云：互生俱生凡事益，罡塞鬼户任谋为。课经云：罡塞鬼户不论在传不在传，能使众鬼不敢窥觑，宜逃灾避难，吊丧问病，合药书符。玉女通神诀云：用神若还害天乙，是为四s凶不测(夜占)。指掌赋云：子寅辰向三阳，而所望光明。

庚申日第十二局　干上酉
课体：八专，帷簿，三奇。
课义：守旺则昌，动则有伤，两酉为刃，灾害非常。
解曰：干上酉金，为日之旺气，守之则人宅皆昌，彼此受益。倘或一动，而逢初传之亥，脱盗其酉，则酉为羊刃，中末皆逢伤害，必非寻常可比矣。
断曰：帷簿不修之课，内不隔而外不遇。事多重叠，忧喜两来。守正则家有余财，妄动则身无完体。且太常持刃，当因酒色丧身。占者切宜惊醒，以礼自持。
天时：毕宿临日，水神发用，可望雨泽。家宅：人宅皆乘罗网，安享则吉，亦防盗失。功名：防有内服丁艰。求财：不得。婚姻：课体不吉，防有越礼。胎产：胎上乘罡，男孕防堕。疾病：肺经咳嗽，木气不舒，四月占不吉。出行：不宜动身。行人：即到。捕获：在西北方江海之旁。兵战：各乘罗网，互有杀伤。
毕法云：所谋多拙逢罗网。古鉴：丁卯四十三岁，妻戊寅三十二岁，卯将寅时占产，曰：庚为子，申为母，见酉为羊刃，是面前羊刃也。太阴兼之，其凶尤甚。母是申，以酉为破碎，乃面前进步破碎也。夫之行年居酉，是见妻子皆受破碎也。妻之行年上见寅，又兼鸡嘴。干支一处，羊刃破碎，又是自刑。先且自害，不全其身，后果不利于母。

辛酉日第一局　干上戌
课体：伏吟，斩关，龙战。
课义：旺禄临支，元虎相随，前逢生意，争斗无时。
解曰：酉为辛之旺禄，临干支上，昼乘元而夜乘虎，禄不免于惊失，且有门户之虞。进步得中传戌土，始有生意。乃末传未土与戌相刑，则争斗之端，所自来也。
断曰：伏吟之课，交车六害，彼此怀嫌，宾主相乖之象。又天盘地盘，皆作六害，凡事止宜坐守，不可动谋。禄临干支，权摄不正，听人作主，副之而行，乃免刚愎自用之讥。
天时：伏匿不动，雨晴照旧。家宅：防有盗失，且有惊恐，宜戒酒色之祸。功名：当为副贰，且不甚安。求财：当依本分。婚姻：支干上神相害，不成亦不吉。胎产：男孕，未产。疾病：肝经受病，缠绵不愈，五月占凶。失脱：贼不出家。出行：家中防盗，劫财。行人：近者立至。兵战：宜静守边境，不宜欲速邀功。坟葬：丑方出水则吉。
毕法云：权摄不正禄临支，彼此猜忌害相随。课经云：日干禄神，加临支辰上者，凡占不自尊，大受屈折于他人。如占差遣，主权摄不正。或遥授职禄，或正宜食宅上之禄，或将本身之职禄，替于子孙，斯占尤的。玉成歌云：伏吟举动心无遂。照胆秘诀云：比合河魁两同用，心谋不一或干众。

辛酉日第二局　干上酉
课体：别责，励德，不备。
课义：旺禄难恃，元虎交值，重叠恼怀，皆因奴婢。
解曰：酉为日之旺禄，临于干上，昼元夜虎，变为六害，不可恃矣。戌酉为奴婢，干支三传，重叠四见，故重叠恼怀，皆由奴婢也。
断曰：从革之课，别责发用。凡事孟成不成，孟改不改。忧患即散，好事多磨。初传丑墓旬空，昼占青龙夹克，当有坟墓之忧。四季月占之，夜乘天后，妻宫病废，小儿病亦危亡。凡占用墓，事易了结，但值空亡，惟九流僧道相宜。
天时：墓神发用，阴云无雨。家宅：旺气临宅，日禄临身，人宅俱丰。功名：禄被元虎，罚俸不免。求财：宜守己物，不可妄求。婚姻：不吉。胎产：胎恐损，产甚易。疾病：屡次伤肝，医药无力。失脱：昼元临酉，物必婢窃。出行：有阻，亦不吉。行人：孟归不能，出旬方到。捕获：贼在西北方。兵战：干乘元虎，不利于客。
毕法云：初遭夹克不由己，魁度天门关格定。课经云：初传坐于克方，又被天将所伤，名曰夹克。凡占身不由己，受人驱策。壬髓经云：当门台土，出行有阻。玉成歌云：三传带合须干谒，类就其干众所占。照胆秘诀云：用空传复支与干，旧久重新废孟完。

辛酉日第三局　干上申
课体：元首，间传，顾祖。
课义：切勿取财，取则灾来，费钱告贵，此卜宜哉。
解曰：末传寅木，辛之财也。若取此财，则必生起初传午火，来伤日干，灾患自不能免。午为贵人，又是官星。若以财告贵，或纳粟奏名，此卜甚宜。
断曰：间传之课，格名顾祖，凡事先阻后成，复理旧说。末传寅为教唆之人，助初伤干，得年命上神制之则吉。三传火局，惟少一戌，谓之虚一待用。凡占遇戌年月日，吉凶方应。
天时：朱雀飞空，传将火土，晴而不雨。家宅：家有喜事，且有恩泽。功名：贵人发用，末助初官，迁擢在即。求财：取必生灾。婚姻：干上乘旺，支上乘生，女益于男。胎产：孕成男喜，产亦顺利。疾病：喜事伤食起病，防生他症，忌戌月。出行：水路吉。行人：即可到。捕获：往西北方寻。兵战：进步有阻，防有奸细外通。坟葬：发福之地。
毕法云：末助初兮三等论，金日逢丁凶祸动。课经云：寅加辰生起初传午火而克辛金，乃教唆词讼之人也。秘要云：末助初官，仕宦最吉。中传辰土，生气遁出丙官，上乘朱雀，与日干相合，必有要紧文书。得上人提挈或父母面上，特见恩泽。末传之寅，即扶翌我之人也。

辛酉日第四局　干上未
课体：元首，高盖，励德，三交。
课义：未土乘虎，再逢二午，孟求成功，略无少补。
解曰：未本生气，昼乘白虎，不得恃其生也。宅上逢午，克干克支而发用。又是午火，克之者众矣。赖有子水可以制午作救，奈遇旬空，其力甚微，不能少补，安能望其成功哉。
断曰：三交之课，吉凶皆因乎内。下害上合，阳合阴害，虽在胶漆之中，不无龃龉之象。未乘天后加戌，主妇人有病。午乘天乙加酉，主父母不安。又午贵加宅，宅中必有神愿未还。若午年占之，谓之太岁克日，其灾不小。
天时：干支午未相合，子水空亡，不雨。家宅：贵常克宅，常人不免官讼。功名：官星甚旺，但无结果。求财：财居鬼乡，畏险难取。婚姻：有妨夫之象。胎产：胎乘空子，未必得实，产速。疾病：肾水不足，心火上炎，正月占凶。失脱：门户有贼。出行：虽起程而不能到，到亦空往。行人：立至。捕获：昼占在正南，夜占在正北。兵战：防变。
毕法云：鬼乘天乙乃神o。古鉴：己卯生人，己酉年九月卯将午时占子息。曰：卯为妻临于午宫，乃是日干之鬼乡。末传子息加在妻宫，而作天空，又系旬空，焉得有子。本宫酉为婢，妾却能生子，然非己生，必与外人相染。盖酉带元武临子，对宫牛上卯乘六合，非私情而何，悉应。

辛酉日第五局　干上午
课体：知一，从革。
课义：彼己遭伤，交互尤殃，鬼丁破碎，宅怪难当。
解曰：辛被午克，酉被巳克，彼己皆已伤矣。支上之巳，又克辛干；干上之午，又克酉支，是交互受其殃也。然干乘昼贵，尚可依势而得其庇。支乘丁鬼，又作破碎，昼蛇夜元，入宅克宅，其凶怪尤不可当矣。
断曰：从革之课，旺禄居于末传，既受巳克，又逢丑墓，而且落于空乡。占禄占财，俱非顺境。夜占帘幕临干，试必高中。仕宦占之，到任必速。但劫财太重，不免事业凋零耳。
天时：大晴。家宅：家口不宁，迁宅则吉。功名：即到任。求财：不利。婚姻：女防不正。胎产：女孕，产迟。疾病：火症难愈。出行：不吉。行人：在途。捕获：东南积盗。兵战：有始无终。
毕法云：支干全伤防两损。古鉴：卯加未占前程，曰：贵人临干，辛藏于戌，戌年及第，庚申年赴任，遇临官也。五十四岁死，干上午九数，末传酉六数，共计五十四也。子爻不见，不得子息之力。传得金局，至戊午年，必有兄弟分争之事。又丑加巳占捕盗，曰：酉为元武临丑，主往东北十四里之处。其贼出门向西行六里，却往北行五里。藏匿财物后，却于西北还家，藏匿五日方敢再行。若勾陈克其藏处，即可擒获也，果验。

辛酉日第六局　干上巳
课体：重审，三奇，斩关，四绝。
课义：丁马天罡，动意非常，鬼败空墓，官庶皆殃。
解曰：巳乘旬丁临干，亥为驿马，发用天罡，又临于辰宅之上，必有非常变动也。中传官鬼败神，末传又值空墓。而昼夜皆乘蛇虎，凡占凶慝，无论仕宦与庶人，未有不受其殃者矣。
断曰：四绝之课，驿马发用，旧事已了，新事复兴，有否泰相乘之象。干临破碎，当因淫佚而费财。支坐天罡，或为阴私而动作。午上加丑，争讼起于墓田。丑上加申，口舌及于僧道。
天时：青龙乘亥发用，元后临巳克干，即日有雨。家宅：人有破耗，宅有动摇。功名：贵人入传，驿马发用，占官可望。求财：甚微，迟即不得。婚姻：支干相合，传遇三奇，婚姻可就。胎产：男孕，易产。疾病：脾肾疼痛，占父母不吉。失脱：宜向西北洼水之处捕之。出行：动而无益。行人：未到。兵战：吉凶相半。
毕法云：尊崇传内遇三奇，金日逢丁凶祸动。精蕴云：巳乘丁鬼，临干克干，本为殃咎，但辛德在巳，德神所在皆能化凶为吉。如有官人遇之，反能作福。午为日鬼克干，本非吉神，但昼占系天乙贵人，必得上人提携之力。惟庶人则不免官讼耳。中黄经云：马见巳亥在路岐，丑入午传多诅咒。

辛酉日第七局　干上辰
课体：反吟，龙战，斩关，斫轮。
课义：上下六害，交互无碍，门户奸私，元合在内。
解曰：辰与卯害，戌与酉害，是上下六害也。卯与戌合，辰与酉合，是交互相合也。始虽相害，终则无碍矣。卯酉为门户之神，六合居中，元武窥户，奸私定然不免矣。
断曰：反吟之课，本非坦途。卯类妻财，往来逼迫。已合者必至暌离，已离者必复交合。两贵受克，干谒徒劳，遁丙临干，媒孽不少。出外者舟车倾覆，居家者门户凌夷。
天时：忽晴忽阴。家宅：淫盗皆宜防范。功名：关榷之官，不能终任。求财：难得到手，翻覆不定。婚姻：离合不常，终非全美。胎产：女孕或双胎。疾病：水不生木，血不荣筋，占妻不吉。失脱：女人窃去，即当败露。出行：不利，中道即回。行人：立至。捕获：赃在西北方喜事人家。兵战：元武临支害干，兵家大忌。
毕法云：彼此猜忌害相随，两贵受克难干贵。精蕴云：此课占者，皆以反吟有离革之象，不可议婚。殊不知再婚者，不特可成，抑且有益。盖辛即戌也，上乘天罡，与支为合，支上天后，与干为合。况酉作青龙，克卯为妻，干上太阴，即酉支也，乃为妻就夫之象。且又相合，岂非大利，惟初婚则不佳耳。

辛酉日第八局　干上卯
课体：知一，度厄，励德。
课义：财虽满前，取为祸端，身不安逸，众语攻攒。
解曰：乙卯临于干，甲寅临干支，钱财非不满前，取之则能生祸。盖卯虽克未，不知未土能克子水，子水能克巳火，却来伤干，必致众语攒攻，灾祸并出而后已也。
断曰：度厄之课，三下克上，尊长不免生灾。递互相克，事多解散。所喜末助初生，财源不竭，有借钱还债之象。但三传递克，众人必有欺凌。三传六害，凡事亦有破败。用遇虎蛇，内室多生疾病。末传丁德，远方当寄钱财。
天时：水上火下，出旬得雨。家宅：防尊长有病，又主妇人见鬼发狂。功名：虽有欺凌，却能迁转。求财：大利。婚姻：夜占吉。胎产：恐是私胎，妾孕易产。疾病：水不能养肝，连绵难愈。出行：陆路防失，夜占吉。行人：有阻。捕获：西方军健。兵战：不利。
毕法云：三传互克众人欺。三车一览云：未加寅发用，是为三传日辰内战，凡占主家法不正，或自己窝犯，以致争竞。盖迤逦相克，全无和气，占讼被刑，占病必死。惟占官者从微而显，渐次升转，大有兴盛，余占不吉。秘要云：朝官宜自检束。

辛酉日第九局　干上寅
课体：重审，炎上，六仪。
课义：传官将生，仕宦兴荣，常人释虑，阴私贵成。
解曰：三传火局自初生末，而昼夜天将，又皆属土，以生日干。官印相生，助成权柄，所以仕宦兴荣也。既有土将之生，则火鬼亦化凶为吉。虽常人占之，亦可释其忧虑，而告贵成功矣。
断曰：炎上之局，六仪发用，三传递生，必有众口揄扬，登津要。昼夜贵加，凡事必涉两贵。帘幕临日，应试必捷春闱。惟蛇虎乘墓人宅，虽系旬空，尚不免于惊忧耳。
天时：火局大晴。家宅：墓神覆宅，蛇虎临支，灾祸不免。功名：吉。求财：必得。婚姻：占男吉，占女凶。胎产：女孕，产顺。疾病：积食积块，可医。出行：陆路吉，水路凶。行人：即至。兵战：防乾方伏兵。
毕法云：贵虽坐狱宜临干，支乘墓虎有伏尸，合中犯杀蜜中砒。课经云：干墓临支，占宅必有伏尸鬼祟为祸，幸丑不能克酉，其祸稍轻。又：墓乘蛇虎加支，谓之墓门开格，主有丧服重重。纂要云：天乙贵人临地盘辰戌上者，名入狱。如乙辛二日，却名贵人临身，反宜干贵周旋成事，又名贵人受贿，宜私谋阴祷。集义云：火克土生，赖天将为救神，能消百祸。

辛酉日第十局　干上丑
课体：遥克，弹射，励德，三交，寡宿。
课义：四课传初，表里皆虚，妻财尽失，见合如无。
解曰：四课阴阳，以及于初传，俱系空亡，是表里皆虚也。卯为妻财，陷于空乡，昼乘元武妻财，定有失脱。虽与日合，亦归乌有而已。中传贵人作官，仕宦稍宜，常人必因争财起讼也。
断曰：弹射之课，祸福已轻，发用空乡，愈无影响。干支酉戌六害，而面前子丑空合，有外合内离之象。支乘空脱，家计萧条。干乘墓虎，人丁疾厄。旺禄坐于克方，占官亦非全吉。
天时：子水旬空，无雨。家宅：家贫亲老，生计萧条。功名：官禄入传，先难后得。求财：得不偿费。婚姻：牛女空合，不吉。胎产：胎陷防堕。疾病：肾水不足，肝气不舒，不必医治，静摄有功。出行：未必动身。行人：立至。捕获：昼占在南方贵人马房，夜占在东北道士寺观。兵战：先虚后实，终必成功。
毕法云：干乘墓虎毋占病。神定经云：丑加戌，昼将乘白虎作墓神，辛酉日丑为空墓，尤可畏也。会通云：害实合空，谓之外好里槎芽。集义云：酉日子加酉得太阴，主其家尼姑出入，以致虚耗。纂要云：丑墓临干，八月占主有重丧。

辛酉日第十一局　干上子
课体：元首，寡宿，u女。
课义：自墓传生，末鬼乘丁，昼财须失，凶动难停。
解曰：丑墓乘虎发用，末传官鬼乘丁，虽曰自墓传生，似乎先迷后醒。然中传财在空乡，昼乘元武，岂能免于失耗。至于金日逢丁，其凶动尚可停止乎。
断曰：发用空亡，干支临脱，又交互相脱。干上子空，将又乘空，经所谓脱空神者是也。凡事多有虚诈，不足深信。末传丁神临鬼，上乘天后，非有娶妻之喜，即有远寄之财。仕宦占之差吉。占者止宜坐待子水填实，制鬼消灾。
天时：水空不雨。家宅：苟非喜庆费财，必然被盗失脱。功名：安心守职，久必升迁。求财：反有所费。婚姻：男不孟成。胎产：母实儿空，占产最忌。疾病：肾经受亏，甚凶，占妻尤忌。出行：防失脱。行人：马临宅，即到。捕获：昼隐东南窑灶，夜隐正北空墓。兵战：利主不利客。坟葬：内有伏尸，潮湿泄气。
毕法云：金日逢丁凶祸动，罡塞鬼户任谋为。壬髓经云：末传巳火助初传丑土以生干，必从旁有人暗地相助，渐得亨嘉。心镜云：丑卯巳亦名虚一待用，今酉日占之，冲去卯木，类成金局，必有同事众人合伙成事之意。秘要云：丑墓发用，主旧事生枝。

辛酉日第十二局　干上亥
课体：重审，进茹，斩关，三奇，不备。
课义：重脱墓空，凶吉无踪，尊就卑幼，旺禄才逢。
解曰：初中之亥子为重脱，中末之子丑为墓空，主事皆空脱，所以吉凶俱无踪也。干为尊长，支为卑幼，干往加支，俯就而食。其旺禄更赖戌土，以敌众水，庶几免于脱盗矣：邵公云：此课又有取丑亥亥作三传者。
断曰：进茹之课，联珠三奇，本为吉象。但恐脱上逢脱，不能著实耳。干上临亥，谓之避难逃生，大宜改过。支上临戌，又谓之虎威狐假，不可动谋。
天时：三传皆火，出旬得雨。家宅：防盗。功名：传遇三奇，吉。求财：反有失脱。婚姻：夫就妻，吉。胎产：男孕，即生。疾病：火衰脾弱或虚脱之病，宜峻补。出行：恋家不能行。行人：即至。捕获：北方阴人家。兵战：各乘网罗，主客不吉。
毕法云：所谋多拙逢罗网。断验：乙酉年四月酉将申时占兵，曰：此行不吉，至半途而回。盖白虎驿马临干，虽有狐假虎威之势，赖戌土实能克制。如彼猖狂妄动，定有阻塞。我兵此行中末俱空，岂能前进。况辛日南征，为灭没旺方，于军不利。干神临支，恐有锐卒前扰。后至扬州，敌兵出城抢船，遂抽兵而退。

壬戌日第一局　干上亥
课体：伏吟，斩关，励德，三奇。
课义：干与初传，闭口难言，两戌一未，勾虎为冤。
解曰：干及初传，癸亥二重，虽系德禄，但是闭口，所以难言。支及中传两戌，昼夜乘虎。末传一未，夜乘勾陈，复遁己土，并来克日，故曰为冤。
断曰：伏吟之卦，统艮之体，事多守旧，谋不更新。况旬尾作德禄，临干发用，必当谨之又谨，方能无咎。若孟前往，则自刑杜传，塞而不通。中末又复相刑，何能免于病讼乎。
天时：天地不动，占雨则晴，占晴则雨。家宅：虎坐中堂克日，防病讼之事，并有孝服。功名：德禄临身，催官入宅，大利升迁。求财：财爻不见，无益。婚姻：不吉。胎产：男孕，产迟。疾病：脾经之疾或肾水受伤，病来克人，难愈。遗失：物不出家。出行：不利。行人：近者立至，远者有滞。捕获：夜占元空难获，昼占宜向东南，近炉冶处缉之。兵战：不利。坟墓：地系辛龙，葬可催官。
毕法云：旺禄临身徒妄作，鬼临三四讼灾随。壬髓经云：虎鬼克日本，主病讼，有官人得之，为催官符至。会通云：德旺禄旺爵禄荣，鬼神众保得功名。苗公诀云：魁罡蛇虎临宅，宅不安。辰上克日上，宅不可住。贵人临宅或卯酉上，两姓同居。撷粹说云：三传带白虎克日，又是囚所，行人外凶，不可望也。

壬戌日第二局　干上戌
课体：元首，退茹，斩关，乱首，不备。
课义：支戌为卑，上门相欺，唯宜猛弃，长生后随。
解曰：干为尊，支为卑，支加于干，上门相克，是卑凌尊也。兼上克下为用，是卑凌尊，而尊不容矣。戌加亥用，为魁度天门，凡事阻隔。惟宜猛弃初戌，退后一步，却得末传长生耳。
断曰：元首之卦，尊制卑，贵制贱，凡占多顺。然面前六害，脱支克干，灾祸不测。况乱首不备，理有紊缺，宜思退茹之义，使脱虎以生干，勿任斩关之性，以速虎鬼之凶危也。
天时：阴晴不定。家宅：虎鬼临干，败气临宅，人灾家耗之象。功名：催官临干发用，大利。求财：昼占无，夜占有，若巳午未亥年命者，昼夜可得。婚姻：支干上神相害，不吉。胎产：孕生女，产不易。疾病：肾水不足，或头上之疾，势甚危笃，若行年值卯辰者凶。失脱：往南方寻。出行：昼占甚凶，夜占差可。行人：在路，将到。兵战：宜慎，夜占可胜。
毕法云：虎临于鬼凶速速，魁度天门关隔定。克应经云：出行见戌，作蛇虎勾朱，加日辰传用者，凶人口舌。撷粹说云：传带白虎，或劫煞克日，又是囚气，行人外凶，不得归家。断镜云：用神克日生男子，范蠡三更奏越君。又云：支辰发用递生干，人口丰隆宅不宽。

壬戌日第三局　干上酉
课体：元首，u女，励德，顾祖。
课义：末传是寅，喻伐柯人，助其妻类，大利婚姻。
解曰：发用午火，乃壬干妻财。末传寅木，乃午火长生。六合为媒，昼将乘之，故喻寅为伐柯之人。末助初财，岂非得媒妁之力，而成婚姻之喜乎，所以大利也。
断曰：元首之卦，三传逆间，自午传寅，格合顾祖，有复我旧庐之象。凡占皆吉，寅木本为脱气，却赖申酉二金，脱支生干，以防渗漏。故有助财之功，而无泄干之累。
天时：毕宿临干，水母又坐支上，必雨。家宅：主有失窃之事，更防长上有灾。功名：官星作墓，禄遭夹克，不吉。求财：财爻发用，末又来助，主有人暗地助财。婚姻：大吉。胎产：三传纯阳，干上神不比，孕女，产安。疾病：脾肺两经之症，请东北方医人，巳日服药即愈。出行：须防小人。行人：即至。捕获：宜向东南方近林木处，或窑冶处贵人之家捕之。兵战：客胜。
毕法云：末助初兮三等论，后合占婚岂用媒。课经云：末助初传作日财，反克干上神者，谓之自招其祸格。若占人年命，助其初传，而克干上者，亦主自招其祸，事必失理。断例云：初末传相生者为后旺，宜买物，最妙者末传旺相。玉成歌云：父母临干忧子孙。

壬戌日第四局　干上申
课体：元首，元胎。
课义：夜常临宅，喜中不测，省亲致病，惹鬼为慝。
解曰：夜占未乘太常，在支作鬼，太常主喜庆婚姻，必因喜中以致不测。干上申为父母，而支上未实生申，是未乃申之亲也。岂知鬼贼伤干，乘虎变害，岂非省亲致病，而惹此鬼慝哉。
断曰：元首之课，本属顺征，况末传德禄之神，递生支上以生干。发用丁巳，又乘昼贵，水日逢之，大宜求财。
天时：主晴。家宅：人宅安宁，家有怀孕之妇。功名：德禄递生日贵，大吉。求财：大利，宜得尊长贵人之财。婚姻：女能旺夫，吉。胎产：男孕，产速而安。疾病：脾胃之疾，可医而不能速痊。出行：吉。行人：即至。兵战：宜慎。
毕法云：鬼临三四讼灾随，水日逢丁财动之。指南：癸酉巳将申时占升迁。曰：传将递生，城吏二马出现，但鬼临三四，不特不能升转，且有他过。丁丑行年，蛇墓克日，必自惊忧而退位也，果应。又：戊辰寅将巳时占父母何日到京，途中安否？曰：二马见于课传，末传临寅，奈幽燕之分。且二阴夹阳，中传见寅，主寅日到。然驿马临干，遥克庚午命神，主大路有贼劫夺之应。果寅日至平子门外，风雪中遇贼，自西南来，劫去银四十两。

壬戌日第五局　干上未
课体：涉害，曲直，励德。
课义：夜失金钱，将士为冤，休言传盗，救祸之源。
解曰：支上午火，日财也。夜乘元武，三传脱气，必主钱财有失。然支助干鬼，三传夜将，贵勾太常，皆土伤干，却赖传木为救神，岂得谓之传盗乎。
断曰：涉害之课，诸艰历试，明暗二鬼，并临日干。凡投间抵隙者，不一而足。幸传会曲直，三六相呼。常人占之，最为忻喜。惟有位者，非所宜耳。
天时：略有阴意，终晴。家宅：干支上神六合，大吉，须防小人。功名：夜占吉。求财：防反耗财，若索旧债可得。婚姻：和合可成。胎产：孕主男胎，上乘病神，恐胎不安，占产易产。疾病：心肾二经之病，寅卯日服药愈。出行：利有攸往，但水路防有失脱。行人：近者即归，远者未至。捕获：昼占在正东，近池坟墓左右，夜占在东北木林僧道寺院。兵战：凯歌可奏。
毕法云：万事喜忻三六合，众鬼虽彰全不畏。课经云：壬戌日午加支，三传会成木局，全来脱干，生起支上财神，谓之取还魂债。与三传作脱气，生干上财神者同。神应经云：未乘太阴，临于亥地，主小儿婚姻之事。又壬日未加亥，夜占值未作死气，主有外孝。玉钥匙云：传名曲直主多风。

壬戌日第六局　干上午
课体：重审，四绝，u女。
课义：妻奴作怪，子息讨债，迤逦生身，财因此坏。
解曰：巳加支戌，巳为妻财，戌类奴仆，党合伤干，故妻奴作怪。支为卑幼，丁巳财神，被戌墓脱，乃子息耗盗其财也。干上午火发用，迤逦生至末传育干，岂知申被午克丑墓，又落空乡，徒费而无生计乎。
断曰：重审之卦，以下犯上，又逢四绝，止宜结旧，不可图新。凡占长生及病，皆所深畏，夜元发用，主有遗亡。
天时：昼占微雨，夜占晴。家宅：防耗财，破碎作官出传，或因讼破财。功名：贵人入狱，不吉。求财：可得。婚姻：男女有刑克，不吉。胎产：孕女，产期近而顺利。疾病：昼占肾经受病，夜占肝家受病，勿药可愈。出行：马恋长生，未必果行，防有失脱。行人：当即有信，巳日可到。捕获：东南之贼，匿于西北可获。兵战：有始无终，安静为宜：
毕法云：三传递生人举荐，初遭夹克不由己。占验：正月子将巳时占，曰：课传夹克妻财，财生官，官生印，印转生身，时人或以破财加纳断。岂知壬以午为妻，乘死气，火以戌为墓，带白虎。加妻卯命，为墓门开格，主其妻行年到卯必死。后果因好饮水，致病丧身。

壬戌日第七局　干上巳
课体：反吟，元胎，励德，斩关。
课义：财内藏丁，役损身心，家人丑恶，病讼频临。
解曰：干及初末，三重丁巳，水日逢之，必主财动。岂知生起支上天罡伤日，是传财化鬼，役损身心，无所得也。鬼在支上，故曰家人丑恶。鬼临三四，故曰病讼频临。占者以财还债，献纳则可。若将本求财，能免于祸乎。
断曰：反吟之课，彼此相冲，无所凭藉。况斩关有动摇之象，励德有怵惕之征。主事多反覆，谋取难成，忧喜皆出意外。
天时：占晴则雨，占雨则晴。家宅：墓神覆宅克干，防有病讼之侵。功名：巳亥生人大吉，余恐不能终任。求财：传财太旺，又属反吟，难得。婚姻：龙后比和，吉而难成。胎产：三传纯阴，胎上乘阳，男孕，产母防病。疾病：脾肾二家之病，初病愈，久病凶。出行：昼占吉，夜占凶。行人：墓神在宅，即至。兵战：不利。
毕法云：两贵受克难干贵，鬼临三四讼灾随，水日逢丁财动之。古鉴：丁巳命人，未将丑时占家宅，曰：此课德丧禄绝，人亡家破，我去彼绝，彼来我绝，墓神克日，最凶之象。盖壬禄在亥，亥乃闭口，无德可言。本命巳为生气，却坐亥上受克，而亥为死气，反临本命外战，是以谓之人亡。辰来破宅，墓干克干，是以谓之家破。

壬戌日第八局　干上辰
课体：涉害，斩关。
课义：彼己受伐，传墓败脱，宅上引从，家道广阔。
解曰：辰克干，卯克支，彼此受伤。而且墓神覆日，又作发用，败神居中，脱气在末，无一可言吉相。幸三传前后引从支神，虽人口未免衰弱，而家宅却自广阔也。
断曰：涉害之课，占主疑滞，事有两岐，心无一定，乃苦尽甘来之象。然墓神压头，昼夜皆乘厌翳，心常郁郁，如在梦中，终不能泰然自快也。
天时：墓神覆日，箕毕相会，风雨交作。家宅：干支上神六害，人宅不宁，防有病讼。功名：贵人落陷，日禄外战，不利。求财：财爻不见，课传且落空亡，不得。婚姻：面前六害，不吉。胎产：胎上神属阴，主女，辰克日产易。疾病：肝胆或肠胃之疾，病势甚凶，幸可救。出行：不利。行人：人已就道，不日即来。捕获：在西方酒肆中可获。兵战：利主不利客，宜慎。
毕法云：华盖覆日人昏晦，彼此猜忌害相随。课经云：辰之华盖，作干之墓神，临干发用，主遭冤枉，卒难分诉。若占游子，在彼尽不如意。苗公诀云：辰上克日上，此宅不可居。如天乙在宅，所乘旺相，又与日相生，宅中须有贵人。太乙经云：占与人期会，天罡临日辰者，会在日辰前为已过，在日辰后为未至。

壬戌日第九局　干上卯
课体：重审，曲直。
课义：递互可亲，夜将克身，三传脱气，却为救神。
解曰：干支交车六合，殊觉可亲。三传木局，昼占本为脱气。若夜将勾常天乙，皆属土神伤日，却转赖木局制之，是虽名脱气，实为救神也。
断曰：重审之卦，事宜后起，三传化木，名曰曲直。动则如意，静则不宁，有先曲后直，始难终易之象。课传三六相合，且末克初传，又逢吉将，凡占化凶为吉，意无不遂。但中传德禄属水，昼乘天空，乃虚诳之神，凡事恒苦不实。若问禄位，非其所宜。
天时：三传木局主风，水升火降主雨。家宅：人宅安宁，但昼占元武脱日，临宅克宅，防盗。功名：禄遭夹克，未命人大利，余不吉。求财：财坐长生，夜占可得，昼占难。婚姻：传课三六合，大吉。胎产：孕女，产迟而难。疾病：肝家受风，或虚脱之症，难愈。出行：甚利，但防耗失。行人：未能起身。捕获：宜向西南山林池沼之处捕之。兵战：防被敌赚，宜加谨慎。
毕法云：众鬼虽彰全不畏，交车相合交关利，万事喜欣三六合。观月经云：三六相呼见喜欣，纵然带恶不成嗔。带恶者，如金日得寅午戌之类，三传克干，亦不为害；仍可成合，唯不宜占忧疑解散之事。

壬戌日第十局　干上寅
课体：遥克，蒿矢，稼穑，励德，芜淫。
课义：蒿矢虚惊，交互欺凌，身依寅木，众鬼难侵。
解曰：干支交互克贼，寅实丑空。发用蒿矢，且三传俱鬼，诚为凶兆。喜得初坐空乡，事主虚惊。更赖干上寅木，能敌传土。虽然脱气，实为救神。经曰：众鬼虽彰全不畏，此之谓也。
断曰：蒿矢之课，又系蓦越，本力弱难伤，况落空乡。凡事蓦然而起，始如雷吼，终却无妨。为忧为喜，皆主不实。稼穑沉滞，又昼占干支，阴阳在天乙后，为微服格。常人退守为吉，仕宦前进则荣。
天时：三传克日，角星指阴，主雨。家宅：防有失脱孝服之事。功名：墓空纯官，现任大利；蒿矢卦，未任者费力。求财：财带丁神必得。婚姻：支上逢空，不吉。胎产：孕主女，产有厄。疾病：脾病难痊，新疾可治。逃盗：贼匿西北楼台林木中，其形有胡须，捕之即获。出行：不吉。行人：蒿矢课，未能即回。兵战：利客不利主。
毕法云：干墓并关人宅废(春占)，鬼临三四讼灾随，水日逢丁财动之。袖中金云：壬日稼穑为脱难煞，盖物极则变，变则通，久厄者，反有解散之意。常占则名鲸鲵归涧，凡事逼迫，不由自己，遇雷神方能变化。雷神者，太冲六合也。

壬戌日第十一局　干上丑
课体：重审，励德，间传，向三阳。
课义：四课初中，总是旬空，独存末克，鬼户纵横。
解曰：子丑旬空，寅卯陷空，四课皆空。初传子，中传寅，又遇空脱，凡事无踪。独存末传之辰，虽作壬干之墓鬼，却喜罡塞鬼户。六神伏，四煞潜，任意谋为，无所阻碍，故曰鬼户纵横也。
断曰：重审之卦，事多不顺，况励德为动摇之象。幸鬼加干而值空，墓在传而支破。且面前六合，又三传间传为向三阳格。自暗入明，主先凶后吉，人情皆美。若秋冬占之，休囚之土，不能贼生旺之水，虽有犯上之象，终难遂其犯上之心。微嫌传课陷空，虚声胜而实际少耳。
天时：向三阳主晴。家宅：四课初中俱空，独存墓神，屡空之象，且有病讼盗贼之虞。功名：不利。求财：无益。婚姻：干支上神六合，可结，但空陷不成。胎产：三传纯阳，女孕。子母皆空，恐有产厄。疾病：病在肾家及膀胱经，初起可愈，久病凶。逃盗：宅中武空，难获。出行：未必果行，行亦虚名虚利。行人：立至。兵战：罡塞鬼户，多算则胜。
毕法云：罡塞鬼户任谋为。断验：午命戊戌八月辰加寅占投谒，曰：宾主甚合，但虚文胜而实意少，以支干上神空相合也。年命上马带六合，若投尊长亲戚，大好。然鬼作死气，乘常加干，恐有外来孝服，后俱验。

壬戌日第 十二局　干上子
课体：重审，进茹，乱首，不备，三奇。
课义：不尊其身，就卑克治，昼将天空，三传俱弃。
解曰：干往加支，被支所克，是不自尊重，屈身于人，甘受抑勒。干上及中末皆是旬空，初及支上，昼将上乘天空，所谓空空如也，凡事总属虚无。
断曰：三奇之卦，本主灾散福临，奈中末空亡，奇精有损，福当减论。况干支上乘罗网，乃阻厄不通之象。四课又阴不备，必有偏缺不周之处，凡占未为全吉。
天时：坎临日辰，亥又发用，主雨。家宅：网加宅，刃临身，不吉。功名：三奇大吉，若得年命，或岁月太阳填实空亡，更的。求财：日辰网罗，财又不入课传，无得。婚姻：卦遇三奇，甚吉；牛女会合，必成。胎产：孕主男，恐不育。疾病：心经受伤，或肾与膀胱二经之症，新病不成，久则即坏。出行：传课多空，有虚名，无实利，宜走水路。行人：巳日当有信。争讼：主解散。兵战：以奇兵攻其不备而胜。
毕法云：所谋多拙逢罗网，尊崇传内遇三奇，权摄不正禄临支，空空如也事休追。指掌赋云：日临辰而受克为乱首。六任会通云：德旺禄旺爵禄荣，鬼神众保得功名。百问诀云：亥子丑在支入传，宅外刚逢水道边。占式云：凡元武临辰戌亥，必有失脱，谓元武入贼乡也。

癸亥日第一局　干上丑
课体：伏吟，稼穑，励德。
课义：略得便宜，如若再为，人神共怒，刑废双随。
解曰：自干发用，恃己之势，刑于他人，既得便宜矣。然得利者不可再往，若贪而不止，则便惹起众鬼，刑祸并侵，有不人神共恕乎。
断曰：伏吟之卦，伏而不动，格合稼穑，沉滞艰难。然而物极则变，有久困而亨之象。三传俱鬼，白虎在中，仕宦占之，则为催官符至。若常人占之，必须加意谨慎，犹不免于病讼也。
天时：传课多阴，阴雨之象。家宅：三传全无和气，递刑克干，防有疾病官非。功名：官星甚旺，大吉。求财：艰难。婚姻：不吉。胎产：胎上神属阳，主男。疾病：脾土作恶，或肾水受亏，支实干空，甚凶。出行：不利。行人：即至。失脱：物不出户，可寻。兵战：宜守不宜战。坟葬：刑煞太重，主有病讼之侵。
毕法云：虎临干鬼凶速速，宾主不投刑在上。邵子占验：辰命人寅年七月巳加巳占谒选，曰：稼穑必守土之官也，干支上神，格合拱禄，三传皆官，中虎为催官符至。且两贵拱命，上乘喜神，行年又带天马，与日禄青龙相会。谓之蛟龙得雨，天马腾空，子月必选，禄临女分，当在北方，皆验。

癸亥日第二局　干上子
课体：元首，退茹，斩关。
课义：幸乘旺禄，弃寻虎厄，投末之生，失万得百。
解曰：旺禄临干，却遇旬空。弃之而寻发用，则戌鬼乘虎，眈眈难犯。进历中传，又属败气。再投末传，方遇长生。真受尽艰辛，末后一步，乃得荣昌。然昼占复被元武所耗，是所得者少而所失者多也，故曰失万得百。
断曰：斩关之课，虽有动象，而魁度天门，未免阻隔。况退连茹为失友格，凡事孟行不行，人情欠美。幸元首一上克下，犹为顺征，占主先凶后吉。
天时：水坐空乡，主晴。家宅：虎乘干鬼，克身克宅，灾祸重重。功名：催官使者发用，甚吉。求财：夜占青龙乘长生，有望。婚姻：不吉。胎产：孕主女，产有惊险。疾病：难治。争讼：用神上克下，先起者胜。逃盗：男子东南方寻，女子西南方寻，奴婢当自归。出行：旺禄临干，宜静不宜动。行人：河魁带虎，克干入宅，即至。兵战：宜谨守。
毕法云：魁度天门关隔定，旺禄临身徒妄作。古鉴：丙午生人卯加辰占六畜，曰：戌加亥作虎，是犬入猪栏，猪小似犬。牛临虎位，自是伤乡。缘山有石棺，枯骨作祟，六畜皆不能存，五年后必伤人。盖缘戌数五，秋占又为天目，且戌为火命人之墓，乘虎临支克干，故有伏尸作祟也。

癸亥日第三局　干上亥
课体：遥克，蒿矢，间传，不备。
课义：破败临宅，初鬼遥克，两贵扶同，亡财始获。
解曰：酉为破碎败神，而临干支，家必隳废。幸初传日鬼，遥克力轻。中末两贵相加，乘丁递生支上酉金育干，所以财亡复获。
断曰：蒿矢之课，六阴相继，行尽昏迷。喜三传格合回明，有月缺渐回之象。吉可渐成，凶可渐散，但阴阳不备，终不完善耳。昼酉乘常，主婚姻喜孟，或开张衣食店，当茂盛。
天时：晴。家宅：主多破败。功名：大利。求财：可得。婚姻：甚吉。胎产：阴极阳生，孕主男，产速而安。疾病：肾虚或肝经之病，虽淹缠，可以无事。出行：丁马作日德，利有攸往。行人：有贵人带信至，即回。捕获：昼在南方，夜在东方。兵战：阴不备，利为客。
毕法云：昼夜贵加求两贵，六阴相继尽昏迷。古鉴：甲寅生人未将酉时占家宅，曰：癸亥乃六甲极日，又是六阴相继，家宅得此，耗力极矣。然物极则反，后必得福。现今宅中六分并居，而甲寅生人，天后门厕边出入，来年有阴人死此，必外迁他宅，居必胜前。却得贵家阴人之助成家，且有好子，晚年福寿无穷。其人果兄弟六人，路由厕出，次年妻死迁居。因再娶贵人之妾，致富生子，寿八十四，缘课得迎阳，中传昼贵乘财，又是水日逢丁，所以兴起家业也。

癸亥日第四局　干上戌
课体：元胎，斩关。
课义：鬼龙生虎，怒喜喜怒，昼贵升擢，丁马之故。
解曰：戌鬼临干，夜却乘龙。长生在支，夜却乘虎。一则以喜，一则以惧，此怒喜喜怒之谓也。如用昼将，贵人发用，上乘丁马，三传递生，必隔二隔三上人推荐，升擢官职。
断曰：元胎之卦，生意初萌，斩关之课，机关孟动。况巳加申，寅加巳，亥加寅，为进步长生，自末迤逦生用，作日干之贵人德神，占者事皆创始，蓦然而兴。
天时：天罡指阴，龙虎克日，主风雨。家宅：人宅平安。功名：贵人乘马，作德发用，自末传递生干上之青龙官星，大吉。求财：财爻作马发用，又水日逢丁，必大得意。婚姻：干支上神相生，又三传递生，必成而吉。胎产：卦名病胎，怀胎有忧，产则吉。疾病：淹缠迟愈。争讼：虎鬼临头，猝难解散。出行：马带德，利无咎，且得贵人之济。行人：立至。捕获：夜占末乘勾陈，西方可获。兵战：大宜谨慎。
毕法云：虎临干鬼凶速速，水日逢丁财动之。袖中金云：巳加申为病胎，又名怕课，盖胎孕有病，不得不怕，亦身喜心忧之象。指迷赋云：虎克支兮宅祸难。杂占云：日财临支两课，名外财入内，图谋遂意。玉成歌云：德神动处吉相随，巳亥贵临多反覆。三才赋云：白虎同传送临门，须防疾病。

癸亥日第五局　干上酉
课体：涉害，曲直，度厄，励德。
课义：破败临身，己未克辰，占逢夜将，官悦俗忻。
解曰：干乘破碎，又为败神。未遁旬己，临宅克宅，彼此不利。然三传脱气，却赖酉金，能制众木。如用夜将常贵勾陈，皆属土神。生酉金而育日干，仕宦遇之，官来生印，权柄双美。即常人亦鬼助生气，凡占皆吉，所以官悦俗忻也。
断曰：涉害之课，事多险阻。三上克下，卑幼遭。幸干支上神，夹拱地盘子禄；全传化木，生起课内巳财。占食禄固宜，问财帛亦吉。坐谋有益，动用咸宜。
天时：三传皆木，主风。家宅：夜占太常临宅克宅，必因宴饮生灾。功名：大利。求财：有得。婚姻：夜占吉，昼占不能偕老。胎产：传课纯阴，阴极阳生，孕主男，产易。疾病：起于伤食或肾虚肝旺，淹缠无事。失脱：主非贼窃，当因文书贵人之事而自遗失。出行：日辰上神相生，三传三合，大吉。行人：驿马临门，即至。兵战：防敌欺诈，大宜谨慎。
毕法云：六阴相继尽昏迷，众鬼虽彰全不畏。课经云：未加亥为用，三传木局，脱癸干之气，并无日鬼，岂宜处于众鬼虽彰之例。缘夜占三传，天将皆土，并来克干，赖木局制之，此谓脱气为救格。玉钥匙云：传名曲直主多风。

癸亥日第六局　干上申
课体：知一，斫轮，四绝，铸印。
课义：元虎为生，两贵无心，丁马全弱，昼戌难任。
解曰：申为癸水长生，昼元夜虎，殊多虚耗惊疑。昼贵入狱，夜贵受克，心怀怨怒，干之无益。末传巳马，上遁旬丁，入墓被盗，力弱难行。昼占戌鬼乘虎，其凶甚矣，安可任手。
断曰：斫轮之卦，又为铸印。中传催官，末乘驿马，乃禄位高迁之象。若谋望官爵，主先历艰难，后却有成。但交车六害，支克干神。家中妻财，伤于父母。常人占之，大有不利耳。
天时：先晴而风，微有雨意。家宅：宅上财遭夹克，元又临干支，主有耗失病讼。功名：铸印乘轩，主超擢恩荣。求财：必大遂意。婚姻：青龙化贵，婿必乘龙，财受夹克，妻难偕老。胎产：孕成男，产速而险。疾病：白虎临戌，病甚凶，或年命有救不妨。出行：马带德神，艰难中必得遂意。行人：即归。捕获：坟墓及坑厕处，捕之可获。兵战：昼占欠利，夜占大捷。
毕法云：帘幕贵人高甲第，催官使者赴官期，将逢内战所谋危，水日逢丁财动之，课传俱贵转无依，虎临干鬼凶速速。神应经云：日上申金，坐于丑墓之上，夜将乘虎，父母墓中必生白蚁，主有祸患。如父母在，必主有病。若作月内死气死神，病笃难救。秘要云：卯临申为用，夜贵内战，必因贵人而作内乱。午加亥，胎神临绝受克，占孕占产俱畏。

癸亥日第七局　干上未
课体：反吟，元胎，励德。
课义：三马三丁，动止频频，贵情未足，宅徙人。
解曰：支乘丁马，初末三重，反覆相冲，所以动止频频。两贵往来受克，情怀作恶，岂可相干。丁巳本财也，而传财化鬼，若孟取之，便助干上己未克身及宅，宅徙人，乌能免乎。
断曰：反吟之卦，像本乖暌，凡占皆动。德财逢绝，唯宜决绝财帛。二月占未鬼作死气乘常，有内孝服。
天时：传课皆阴，水升火降，主雨。家宅：宅主迁移，人主灾厄。功名：主迁转。求财：有而险。婚姻：不成。胎产：孕男，产易。疾病：即愈。出行：吉，宜水路。行人：丁马入宅，即至。兵战：交互相克，胜负无常。
毕法云：两贵受克难干贵。古鉴：卯将丑时占出行曰：此行当半途而返，缘自宅上发用，中间又复来归，末传复归支上，必因一骨肉有丧，急遣人追归，且有眷属孝服。盖日为外事，未加癸作太常，主外来丧服。太阴乃阴人之丧，所乘之巳为妻，是妻之祖也，果验。课经云：二月戌将辰时妻占夫病，曰：妻之年命，上乘华盖作太常为日鬼，又系死气为吊客，是为孝帛盖妻头，夫病必死。如八月内占之，乃未为生气，尚有孝服未已。克应经云：丁神灵灵，入宅临门，人移户改，劳碌不宁。

癸亥日第八局　干上午
课体：重审，斩关。
课义：四课之内，辰午酉亥，两贵为邻，家宅昏昧。
解曰：四课三传，俱是自刑，非干他人抵触，乃是自心生怨。倘或占讼，必本家自争，各怀妒忌。卯为夜贵，巳为昼贵，夹拱亥宅，是两贵为邻也，可以告贵。但墓神在支，昼夜天后。如七月占，血支血忌，月厌在辰，宅舍必有凶怪。一切交易，皆在所忌。
断曰：重审之卦，课传全无和气，凡事不顺。初传被下克，及归地盘本宫，又被上克，所谓克处回归又受克。虽虎贲之勇，亦不可为。
天时：水升火陷，角星指阴，主雨。家宅：墓覆宅上，家晦人昏。功名：不吉。求财：财临干发用，可得，但多惊恐。婚姻：干支上皆自刑，不吉。胎产：胎财临干，课传互克，产速孕损。疾病：病属脾经，大凶。出行：不利。行人：未传墓神归宅，即至。兵战：彼此皆伤。坟葬：青龙缺陷，葬多刑伤。
毕法云：宾主不投刑在上。指南：癸酉四月酉将辰时占首辅被论，曰：朝官占此，必主去位。盖因传将递克，德不胜刑，乃小人进用，君子退位之象。且禄贵财马，俱逢空陷，岂能善后。况夜贵临于行年之上，即系不仕闲官。交六月后，年上日禄天马，冲动身命，是其行期矣。喜四墓覆生，仍有起复之兆。果六月驰驿归里。

癸亥日第九局　干上巳
课体：涉害，从革，度厄。
课义：丁马临日，两贵辅弼，因财速动，将凶传吉。
解曰：巳为驿马，又遁旬丁，临于日上作财，必因财帛文书之事，其动至速而难遏。干上昼贵，支上夜贵，夹辅初传之酉金，是为两贵辅弼。三传全金生日，甚吉。而昼将纯土克干，却甚凶，故曰将凶传吉也。
断曰：从革之卦，改故从新之象。涉害则阅历艰难，度厄则骨肉暌隔。占者当有分离变革之事，切勿妄动。仕宦占之，中末虽空，如逢昼将，则为官印相生，可获大吉。
天时：三传生日，晴光万里。家宅：宅旺人亨。功名：两贵拱禄，日德临干作马，且三传递生，大利。求财：财乘丁马，作德临干，不求自获。投谒：昼占甚吉。婚姻：阀阅相当，朱陈永好。胎产：孕男，产顺利。出行：利。行人：不来。捕获：易获。兵战：传得从革，止宜休养。
毕法云：三传递生人举荐，合中犯煞蜜中砒。古鉴：子命人辰将子时占赴试，曰：三传递生生日，帘幕贵人临干，更兼支干两贵，拱定年命上神，又系天罡，必得高魁。中末虽空，却是本命，不以空论。指掌赋云：酉丑巳为献刃，远近皆被其伤。玉成歌云：天空发用事无凭，前带勾陈勾引情。

癸亥日第十局　干上辰
课体：元首，稼穑，斩关。
课义：墓克其身，三传共嗔，颠危可解，全赖家人。
解曰：墓神覆日克干发用，三传俱鬼。夜乘蛇虎，诚为凶课，赖有寅木在支能敌众鬼。如人已处颠危，遇有救解。家人云者，以寅在宅上故也。
断曰：稼穑之课，事多塞滞，又系斩关，乃不能安居之象。幸贵人塞于鬼户，鬼贼虽多，不敢出而作祟。仕宦得之，宜进步求荣，常人则宜退守。
天时：日上乘墓，主昏晦。家宅：病讼相侵，致有耗费，并防失脱。功名：大利。求财：有获。婚姻：不吉。胎产：孕主女，易产难育。疾病：肾水不足或肝经之症，得东北方木姓人医愈。出行：不甚得意。行人：即来。捕获：昼占在东北，夜占在正北。兵战：为主者胜。
毕法云：干墓并关人宅废(夏占)。指南：午将卯时占被论，曰：太岁在未克日，君上不喜，须得木姓人救解，方可消释。三传纯鬼，又且关墓覆日，岂不为凶。喜两贵拱身，福德仪神临支，又为丁马贵德居命，且是皇书天诏。课象虽凶，终能转祸为福，果验。断验：酉加午占避乱宜城宜乡曰：此课正宜归隐，住乡固为安吉，居城亦不足畏。盖三传皆鬼，贼势虽众，然有支上寅木，足以制之，故不足畏，亦验。

癸亥日第十一局　干上卯
课体：涉害，不备，间传，励德，出户。
课义：昼夜贵聚，财马共处，助起空亡，循环灾苦。
解曰：巳为昼贵，卯为夜贵，巳加卯上，则贵聚矣。巳为日财，又为丁马，并于一神，则共处矣。支乘空鬼，干乘实盗，干加支，支传干，课传循环。自中传脱干，迤逦生起初传空鬼，以伤日干，循环灾苦，不信然哉。
断曰：见机之卦，间传而进，势有阻滞，情有彷徨。又四课不备，事多不周。然若能坐守，伏卯以敌丑鬼，虽受其脱，灾可免也。昼夜贵加，并宜携财告贵。末助初传克干，奈初传空亡，不能克干，谓之抱鸡不斗。
天时：晴。家宅：主两姓同居，人宅欠宁。功名：初凶后吉。求财：得。婚姻：支干上神空陷，不吉。胎产：阴极阳生，男子之祥，产凶。疾病：人与病皆空陷，久病凶，初病勿药有喜。出行：吉。行人：在外谋干，得利即回。捕获：贼在东北。兵战：利客兵。
毕法云：昼夜贵加求两贵，课传俱贵转无依。古鉴：未将巳时占应试曰：明贵人加于暗贵人之上，谓之二贵向明。卯作幕贵，夜虽不显，得日贵相加，有先晦后明之象。况癸亥乃六甲极日，日去就辰，是为根本由内发出。本身上见帘幕，得第何疑。

癸亥日第十二局　干上寅
课体：元首，进茹，空亡。
课义：交互和谐，惟宜脱灾，昼常牛女，婚遇良媒。
解曰：干上寅木与支亥相合，支上子水与干丑相合，是交互和谐也。但空禄临支，干乘实盗。初传官鬼虽中末并制，而无非脱气，止可脱其灾患而已。子丑为牛女之宿，丑加子用，上乘太常，牛女相逢之兆，讵非遇有良媒乎。
断曰：元首之卦，连茹而进，以尊制卑，自微而显。干支各乘罗网，凡占止利谨守，不利动谋。日禄临支，昼夜上乘元白，当因食禄而生忧患耗失之事。
天时：箕宿临干入传，主风。家宅：交车六合，人宅y亨，但防脱赚耗失。功名：旺禄临支，职必佐贰。求财：空亡无所得。婚姻：交车相合，秦晋必谐。胎产：三传阴包阳，干上神不比，主男，但产甚危。疾病：心肾二经之病，新起即愈，久者甚凶。失脱：不能寻获。出行：不利，亦不能行。行人：驿马入墓，又天罗地网，未得起身。兵战：有失众之象，宜谨慎。坟葬：禄神临地，主发贵。
毕法云：所谋多拙遭罗网，权摄不正禄临支。课经云：干上寅昼占，干上逢脱气，天将又乘元武，是为脱盗之格。断镜云：官人切忌官星空，官若空亡任不终。指掌赋云：丑寅卯为将泰，有声名而未蒙实惠。心印赋云：子丑相加事必成，更逢吉将转欢忻。